پاینده ایران


ما چه می خواهیم ؟


محسن پزشكپور
آبان ۱۳۲۶
 
پاینده ایران


آغاز مبارزه ملی ما :


آغاز كار نهضت ما بیشتر به پیروی از یک آرزوی قلبی بیان ناپذیر و احساس الهامی تاریخی شبیه بود
تا پی ریزی و ایجاد تشکیلات اجتماعی
احساسی هماهنگ داشتیم و همه را با خود یار می پنداشتیم ، به راهی کشیده می شدیم كه از آن بی
خبر بودیم و تنها احترامی آمیخته به تقدیس از آن در قلب خود می افتیم .
این احساس ما آمیختگی با تاریخ زندگی ملت ما داشت و تنها در این قسمت روشن تر و آشكار تر
بوده ما ساده تر از هر مطلبی به این نکته واقف گشتیم که ایران کنونی میهن حقیقی ما نیست و
ایرانیان کنونی تمام هم میهنان ما نیستند .
این دانسته ساده اولین سنگ بنای اندیشه ما گشت و تنها دریچه بود از آن احساس درونی كه به زبان
می آمد تنها چراغی بود كه در میان آن همه تاریکی پرتویی ضعیف داشت .
این اندیشه ساده چقدر محكم و مؤثر بود و چه نیرومند مغزها را با اندیشیدن و پی بردن راهنما
گشت .
 ...
صفت دیگری كه از همان ابتدا در میان یاران خود و توام با این احساس میدیدیم روحیه مبارزه جو و بی
گذشت ما بود .
در محیطی كه سراسر ساخته دشمنان است خود را برای مبارزه هر اثر بیگانه ای آماده می دیدیم . ما
پای بروی هر آنچه بود می گذاشتیم و از فراز آرمانها و آرزوهای خود بر صحنه ناباب زیست کنونی
نظاره می کردیم همه مصمم یکدل و یکزبان فنای هر پلیدی را كه هست خواستار بودیم . 
میخواستیم و میخواهیم كه آیین ایران بزرگ ما با این نظام پست ارتباطی نداشته باشد و از لجنزار
كنونی نشانه ای در خود نبیند .
 ...
مبارزه ما آغاز شد با یک احساس بی شائبه ، با یک هدف سیاسی مشخص و انحراف ناپذیر و با یک
روح رزمجو و بی پروا .
آنچه وظیفه خود می دانستیم این بود كه باید این احساس درونی را بیان كرد ، بر آن نامی گذاشت و
این فرمان تاریخ و راه سرافرازی رابا شیوه ای شایسته آرمان خواهی به همگان عرضه داشت .
ما به لزوم نهضتی قایل شدیم كه منشأ حقیقی آن همان احساس بی شایبه اولیه باشد ، نهضتی كه
گفته های آن برای ملت ما به حكم تاریخ ما حقایقی غیر قابل انكار خواهد بود .
 ...
دیگر در مقابل یک راه اجتماعی قرار گرفته بوریم چند وظیفه خطیر و بزرگ داشتیم :
 ۱ ـ می بایست احساس هم آهنگ ملی را به بیانی كه شایسته علوم اجتماعی زمان ما باشد بیان کنیم .
 ۲ ـ می بایست در محیط خفقان آور خود ، در مقابل مردمانی كه تشنه راه اصلاح بودند و چون غریقی
به هر پر کاهی توسل می جستند دستاویز محکمی به وجود آوردیم می بایست راه حقیقی را به ملت
خود آشکار کنیم .
۳ ـ می بایست هسته نیرومند یک دستگاه رهبری را پدید آوریم كه از یک سو عامل بیداری و آگاهی
ایرانیان شود و از سوی دیگر آرمانخواهان را گرد هم آورد و قدرت اجتماعی مبارزات اساسی را تشکیل
دهد .
لازم بود آنچه را كه به دلهای ما راه می یافت ، آنچه را كه احساس می کردیم ، آنچه را كه حقیقت
نهضت ما بود همانگونه بی پیرایه و ساده بیان کنیم .
كتابی كه اكنون در اختیار شماست ، كتاب مختصر « ما چه می خواهیم ،» بدین منظور به وسیله
محسن پزشكپور در پاییز ۱۳۲۶ نوشته شد .


هنوز تعداد نفرات ما از انگشتان یک دست تجاوز نمی كرد كه گرد هم می آمدیم و این کتاب را می
خواندیم این کتاب از سودای دل ما حکایت می کرد براستی آنچه بود كه می خواستیم نه پیش از آن
چیزی داشتیم و نه پیش از آن در این باره چیزی می دانستیم .
جنبش ما در پی ترجمه چند مرامنامه خارجی آغاز نشده بود ، تقلیدی ناشیانه از بیگانگان نبود بلكه
نتیجه یک همدردی و هم آهنگی با خون و خواست ملتی بود كه ما نیز جزیی از پیکر دردمند آن
بودیم .
جنبشی بود در سیر حیاتی ملت ما كه در اعماق درون ما نیز اثری داشت و ما به سادگی این اثر را
منعكس می ساختیم .
« ما چه میخواهیم » یک نوشته و یک کتاب ساده نیست بلكه تأثیر یک نظام نهانی است كه در
اعماق تاریخ ملت ما سیر میکند و شایسته زندگی پر افتخاریست كه بر ویرانه های نظام منحط كنونی
بنا خواهد شد .
 ***
هنوز نهضت ما نامی نداشت و کسی آن را نمی شناخت هرروز که میگذشت به آنچه می خواستیم
آشناتر می شدیم . عقاید ما از صحنه تاریک و روشن آرزویی خود خارج می شد ، نام میگرفت و قابل بیان
می گشت و ما قادر می شدیم آن را با دیگران در میان نهیم به قلب دیگران بوسیله زبان راه یابیم و آتش
درون آنها را بر افروزانیم .
ما میدانستیم در قلب هر ایرانی این آرزو نهفته است ولی وسیله ای لازم بود که این آرزو را بیدار کند.
لازم بود این آرزوی قلبی به صورت الفاظ قابل بیان باشد و ایرانیان صحنه های زندگی آینده خود و
اصول حیات آتی خویش را درك كنند . برای حصول این مقصود دو كار ضروری بود :
 ـ ۱ بیان خواست و آرمان ملت ایران به صورت یک سلسله عقاید هم آهنگ و اصولی .
 ـ۲ شركت در مبارزاتی که بتواند طرز عمل و قدرت ایمان آرمانخواهان را به ثبوت رساند 


این دو عمل دوشادوش یکدیگر آغاز شد در صحنه مبارزات اجتماعی گوناگون گام میزدیم و در هر
قدم عقاید خود را با کمال صراحت بیان می داشتیم كوره مبارزات ما را میگداخت و هر روز بیش از
بیش آزموده و ورزیده می شدیم و نحوه دلپسند بیان افکار و عقایدمان بر ما آشکارتر می گشت .
هتن ا صحنه مبارزات و تماس با مردم می توانست به ما روشن كند كه عقاید خود را چگونه باید بیان
كنیم منطق و استدلال ما در مورد تبلیغات ، محصول رویه مبارزات و برخوردهای اجتماعی بود ما
شعارهای نهضت را همه جا با صراحت تبلیغ می کردیم ولی هر محیطی به ما می آموخت كه آن را
چگونه بیان کنیم تا همه بفهمند .
از سوی دیگر موظف بودیم آرمان ایرانیان را در قالب الفاظی بیان كنیم كه برای دنیای امروز آشنا
باشد و در حقیقت از فرهنگ و علوم چند هزار ساله بشر برای ابراز این حقایق بهره مند شویم .
لازم بود از علوم اجتماعی و اندیشه های فلسفی استفاده نماییم تا بتوانیم مطلوب به نظر ملت خود را
به جهانیان عرضه داریم خاصه كه دنیای کنونی نحوه بیان عقاید اجتماعی را همه جا به صورت علوم و
دانستنی های خاصی در آورده و برای ابراز آنها شیوه ها و روشهای ویژه قائل شده است .
از همه ساده تر اینکه پیروان این اندیشه ملی به نام ی نیازمند بودند كه همه جا به آن شناخته شوند و
ضمناً آن نام بتواند حتی شنونده نا آشنا را بزودی به چگونگی عقیده و آرمان آنها واقف سازد .
ممكن نبود نام این نهضت نجات دهنده را به رسم احزاب و دسته های کنونی با یک نشست و
برخاست انتخاب كنیم بلكه همه می دانستیم که این نام سرانجام در طی مطالعات و مبارزات ما به
دست خواهد آمد و در حقیقت زاییده پیشرفتهای تئوریک و اجتماعی ما خواهد بود .
از آنجا كه نخستین و اساسی ترین شعار نهضت ما شعار « فلات ایران به زیر یک پرچم» بود و همین
شعار ایده كتاب « ما چه میخواهیم » را تشکیل می داد در آغاز گاهی بعضی از دوستان هم پیمان با
كلمه فلاتیسم به خود اشاره می کردند ولی این كلمه نوظهور ، بی سابقه و نارسا بود و جایی هم برای
خود باز نكرد .


در آن زمان عده معدود ما صرفاً از دانشجویان تشکیل شده بود و محیط دانشگاه ها تنها جایی بود كه
مبارزات ما را با عناصر بیگانه پرست وضد ملی به خود میدید .
زمستان 1327 كه مبارزات نفت آغاز شده بود ، نخستین با ر بیانیه دوستان ما در مورد اعلام بطلان
قرارداد نفت منتشر گشت و آن روز برای اولین بار با نامی که شایسته اطلاق به افکار و نظریات ما بود
خود را معرفی نمودیم .
آن بیانیه ها با امضاء « دانشجویان ناسیونالیست دانشكده ... » منتشر گردید .
این عمل در آن زمان كه همه جا خیلی بیشتر از امروز به گند افکار بلشویکی و جهودی آلوده گشته
بود عملی جسورانه جلوه كرد ولی برای ما یک امر عادی بیش محسوب نمی شد انتخاب كلمه
ناسیونالیسم یک امر اتفاقی نبود بلكه همان گونه كه یاد آور شدیم دوشادوش مبارزات اجتماعی و
تبلیغاتی ، دوستان ما به یک رشته فعالیتهای تئوریک و آرمانشناسی مشغول بودند در حین این
مطالعات و كنكاش ها بود كه استوار ترین پایه های اندیشه نجات بخش ما پی ریزی گردید و دستگاه
فلسفی و جهان بینی ما متکی بر چکیده فلسفه شناسی و علوم سیاسی جدید و روح فرهنگ و فلسفه
ملت ایران پدید آمد .
هر چه در تاریخ دو قرن اخیر میهن خود بیشتر كاوش می کردیم آتش خشم و کینه ما تیز تر می شد
و حس انتقام در ما قوی تر می گشت ، روزنامه ها و مردم همه انتقاد می کردند .
همه از هیئت حاكمه بد می گفتند و همه ابراز انزجار می کردند ولی ما حس می کردیم علت این
انزجار و عدم رضایت را بیان نمی کنند و نقاب را از چهره هیئت حاکمه بر نمی دارند و پلیدی او را
آنگونه كه هست آشكار نمی سازند . بعداً متوجه شدیم تمام آن انتقاد كنندگان در پس پرده با هیئت
حاكمه و نقشه شیطانی او هم صدا هستند و همه آنها می گویند تا ملت ایران به اساسی ترین حقوق
ملی خود واقف نگردد .
ولی ملت ایران مانند هر ملت سرافراز و زنده دیگر حق دارد اساسی ترین و اصلی ترین حقوق خود را
خواستار باشد او حق دارد برای خود زادی و استقلال و وحدت و سربلندی بخواهد اما داشتن هیچ یک
از این حقوق برای یک ملت اسیر و تجزیه شده میسر نیست . 


تمام فصول سیاست ملت ایران در یک کلمه خلاصه میشود آن « وحدت » است . کافی است ؛ یکصد و
پنجاه سال خیانت و رذالت کافی است ؛ سالهای بسیار است كه ایران را تجزیه ، اسیر و پریشان نموده
 .اند زندگی ننگین و سیاه سالهای تجزیه و گذشت قرون و اعصار به ما آشكار نموده است كه تا ملت
ایران تجزیه و از هم جدا باشد سربلندی و زندگی سرافراز و شایسته خود را نخواهد یافت وحدت تنها
راه و اولین و آخرین راه نجات ایران است .
از لحاظ اصطلاحات سیاسی این خواست ملت ایران در كلمه پان ایرانیسم خلاصه میشود .
پان ایرانیسم یعنی وحدت و یگانگی كلیه ایرانیان در میهن بزرگ آنان
این اصطلاح از لحاظ سیاسی و علمی چون به قدر کفایت رسا بود در مدت کوتاهی شیوع یافت و بر
اندیشه خواستاران وحدت ایران اطلاق گشت .
به خصوص كه پیش از ما نیز این كلمه چند بار توسط نویسندگان به كار رفته بود اكثر دانشمندان و
نویسندگان در حین مطالعات خود به این نكته برخورده بودند كه مردمان فلات ایران بی هیچ گفتگو
دارای فرهنگ مشترکی هستند و در سوابق مشترك تاریخی آنها نیز دچار شك و تردید نمی گردد و
كلمه پان ایرانیسم در زمینه اینگونه مطالعات فرهنگی و ادبی به كار رفته بود ولی اولین بار بوسیله
مكتب ما در معنی سیاسی خود به كار برده شد و در آغاز كتاب مختصر و فشرده بنیاد مکتب پان
ایرانیسم ملت ایران را به تجزیه خونین ایران زمین آشنا نمودیم و به حكم تاریخ ملل جهان و ملت
كهنسال ایران وحدت و یگانگی را تنها راه نجات و سرافرازی اعلام کردیم .
نهضت اجتماعی و ملی ایران ( پان ایرانیسم ) نمی توانست تنها به روشن كردن هدف سیاسی خود
اكتفا كند و فعالیت تئوریک خود را در این مرحله ختم نماید . لازم بود جهان بینی این نهضت نیز
روشن گردد و مسایل بزرگ و اساسی آن طرح و حل شود .
خوشبختانه در این زمینه نیز موفقیت كاملی نصیب ما گشت و توانستیم کاملترین و عالی ترین
ایدئولوژی عصر کنونی را در علمی ترین صورت راهنمای اندیشه اجتماعی و محور جهان بینی خود
قرار دهیم . 


برافراشتن پرچم ناسیونالیسم یک امر اتفاقی نبود بلكه آگاهی و وقوف به ماهیت جریانی بود كه
هستی هر یک از ما موجودیت هر نهضت پیروزی در هر زمانی جزء كوچك و ناپایدار آن است .
ناسیونالیسم تنها مکتبی بود كه می توانست نیاز ملت بزرگ ایران را نشان دهد و راهنمای مبارزات و
جنبشهای اجتماعی ما گردد .
پان ایرانیسم در حقیقت نتیجه ای بود که با یک جهان بینی ناسیونالیستی درباره تاریخ ملت ایران
بدست آمده بود از طرفی ناسیونالیسم بهترین و کاملترین مكتبي است كه با ریشه تمام پلیدیها و
انحرافات جامعه کنونی یعنی فرد پرستی به سختی می ستیزد .
از تاریخ حیات ملت ما قرنها میگذرد بقاء و هستی ملت ما قوانین جاوید خود را در طی این زمان
طولانی آشكار ساخته است و این قوانین و نوامیس است كه ناسیونالیسم ایران خوانده می شود .
مردمان گذشته ، پدران و نیاکان ما نیز بی شك بر طبقه همین نوامیس فداکاری و جانبازی كرده اند
و گر نه ملت به جا نمی ماند و پایدار نمی گشت .
آن مردان جان خود را در پی هدفی عالیتر و مقصودی مقدس بر كف می نهادند و ناموس ملی ما را
پاس می داشتند دلیران و جنگاوران پیشین و نوابغ علم و هنر ، اندیشمندان و هوشمندان گذشته
فرمان ضمیر پاك خود را گردن می نهادند .
ه ب ندای وجدان و خون خود پاسخ می گفتند ؛ می جنگیدند ، خلق می كردند ، طرحهای نوین فرا راه
دیگران می نهادند ، در هر زمینه از داشته ها و هنرها گام میزدند در دشتها و كوه ها نبرد می کردند .
امروز وقتی ما از فراز بارگاه تاریخ بر اعمال گذشته آنها می نگریم گویی جنبش و كوشش یک روح در
بدن افراد آن همه نسلها بوده است و گویی آن همه افراد مانند یک تن با خواستی واحد به سر می
برده اند .
امروز نهضت ما حق دارد افتخار خود بداند كه فرمان همان روح را گردن نهاده است و همان اصول ،
همان شیوه ها و سنن جاوید و استوار را خواستار است و مردم ایران زمین را به سویش می خواند . 


نهضت ما جانشین قانونی و خلف نهضتهای ملی و میهن پرستانه پیشین و وارث کلیه امتیازات و
افتخارات آنان است با این فرق كه به ناموس و قانون وجود خود پی برده و راهی را كه در زمانهای
پیشین به حكم یک ندای وجدانی پیموده می شده است آگاهانه می پیماید .
فرق مکتب ناسیونالیسم پیش از ما فرق خواب و بیدار است .
 
ای جهان تیره ، ای دنیا افسون شده آگاه باش ، آتشگاه خاموش باز روشن می شود .
آن ملتی كه نخستین بار از فلات ایران پایه های سازمانهای بشری جهان کنونی را نهاد بار دیگر به
سوی وظیفه تاریخی و نقش جهانی خود گام بر میدارد .
عصر فردپرستی و خودبینی ، دوران غلبه مزورانه جهود ها و جهود صفتها به پایان رسیده است
جهان در مسیر زوال و تباهی دیگر پیش نخواهد رفت .
ملتها بیدار گشته اند ناسیونالیسم آگاه و بیدار پرچمدار نهضتها و جنبشهای ملی گشته است . بر
اساس این اندیشه نجات بخش ، جهانی آزاد و آباد به وجود خواهد آمد .
ملتها بیدار باشید ، عصر بردگی و بندگی به پایان رسیده است امپراتوریهای ملت كش و ستمگر تباه
خواهند شد .
زمان آینده روزگاریست كه در آن هر ملتی بر اساس استعداد خود ارمغانی به جهان خواهد داد .
فرداست که ایران بزرگ ما باز پرچمدار فرهنگ جهان گردد .
 ***
اینک ... هم میهن
بخوان كتاب كوچكی را كه عصر پیش از ما و پس از ما را چون دهلیز كوچکی به هم راه داده است .
كتابی كه سر آغاز خواست یک ملت و محرك نیروی جوان و عظمت خواه آن است .
اینجا تو خواهی دانست كه ما ایرانیان ، چه میخواهیم
كانون آرمانشناسی مکتب پان ایرانیسم
پاینده ایران 


پاینده ایران


۱ ـ ما زنده ایم و زندگی می خواهیم


بگذار ... بگذار ایرانی پس از یک صد و پنجاه سال گمراهی بانگ حقیقت را بشنوی بگذار از تو
بپرسم ای فرزند ایران ، ای « بلوچ ،» ای « كرد ،» ای « قفقازی» ای « تاجیک» ای «افغانی» و ای
فـرزند ایران و تو ای تهرانی ، میهن بزرگ و پرافتخار چه شد... ؟ از تو می پرسم سرزمین با عظمت و
واحدی كه اجدادت در آن با شوكت و اقتدار می زیستند ؛ سرزمینی كه نیاکان تو نخستین پایه های
بنای فرهنگ بشری را در آن استوار ساختند و از قلب آن مشعل بینش و دانش را فرا راه بشر گمراه
گرفتند كجاست؟ تعجب می کنی؟ حق با توست. تو را عمال بیگانه كور وكر بار آورده اند « حقایق را
تاکنون ندیده » راستی را تا حال نشنیده ای ... افسوس بر حال تو « بر حال تو وهموطنان تو ... »
تو ای افغانی بی شك می گویی وطن بزرگ و پرافتخارم افغانستان زنده و مستقل است! تو ای برادر ما
« ای هم میهنی كه به دروغ نام قطعه خاکی را ایران گذارده ای » بی گمان می گویی میهن باستانی
من ، كشور كوروش و داریوش همچنان به زندگی خود ادامه میدهد . و تو ای هم میهن اسیر شده ی
قفقاز آیا جمهوری های كوچك كوچك را میهن خود میدانی و بر غربت برای جنگ های میهنی ! به
میدان نبرد ، به حفظ عظمت ملت ظالم و جبار روس می شتابی ؟
بلوچ ... ای ایرانی زنجیر شده و اسیر ، ای فرزند پریش و دلبند میهن زنده بودن پر از رنج و محنت را
به نام زندگی ادامه می دهی ...
بگو ، به ما بگو این زیست سراسر بدبختی و بندگی شایسته تو و هم میهنان تو است ؟!
نه ..... ! 


هم میهنان بیدار شوید ... فریاد ما را كه برخاسته دلهای پر درد ماست بشنوید . فریاد خواهران و
برادران خود را كه به زیر تازیانه ظلم و شقاوت بیگانه به تنگ آمده اند و از فرط تحمل زجر و مصیبت
جان بر كف نهاده اند با گوش جان درك كنید . گوش کنید... آوای ما ... فریاد ما شما را فرا می خواند .
گوشها را باز كنید شیشه های رنگین را از مقابل دیدگان خود بردارید . زنجیرهای اسارت را
بگسلید حلقه های عبودیت را پاره کنید به پا خیزید ما شما را به سوی زندگی می خوانیم ...
وطن تو بزرگ و با اقتدار بود . تا تاریخ به یاد دارد تا زمانه به خاطر می آورد میهن تو مهد دانش و
كانون معرفت به شمار می رفت سرزمینی بزرگ كه رودهای گسترده بسیار در دامان دشت های فراوان و
فراخ آن جریان داشت . سرزمینی كه کوههای بزرگ در گوشه و کنارش دیده میشد و دریاچه های
متعدد هر سویش پراكنده بود جنگلهای بسیار دامنه كوهسارانش را می پوشانید و آبشارهای بی شمار
از تخته سنگ هایش فرو می ریخت ؛ آفتابی مطبوع آسمانی صاف و قشنگ مناظر زیبا و دلكش مواهب
طبیعی بی شمار نعمات خداداد بسیار داشت و دارد .
بزرگ و وسیع ، آماده زراعت ، مستعد صنعت و متناسب برای تجارت بود و هست .
سرزمین میهن تو چقدر بزرگ و مقدس و پر ثروت بود .
این امواج خروشان دریاها چه قرون متمادی كه بر كرانه های میهن پر افتخار تو غلطید و
این قلل کوههای سر به آسمان کشیده بیاد می آورند چه سرافرازی های بسیار كه
هزاران سال در سراسر ایران عزیز تو آشیان گزیده بود .
از هزاران سال پیش تاکنون ملتی واحد از یک نژاد قوی و نیرومند كه هوش و درایت خدادادی و
ذكاوت و فطانت طبیعی داشت در این سرزمین زندگی میکرد افرادش قوی، نیرومند ، باهوش و زرنگ
، چابك و بزرگ منش بودند قدهای بلند ، شانه های پهن ، صورتهای برافروخته ، چشمان درشت ،
پیشانی های گسترده مختص آنها بود . نیاکان تو كه در روزگاران گذشته در سراسر این فلات وسیع
زندگی میکردند آن وقت كه بشر در ظلمت محض و جهالت مطلق غوطه میزد پایه های نخستین
دانش بشری را ریختند به علم آشنایی یافتند ، دروازه های تمدن را به روی انسان سرگردان گشودند . 


در آن تیرگی بی دانش مشعل فرهنگ را بر افروختند و بشر نادان را به سوی سعادت و روشنی رهبری
كردند .
قرنها رنج بردند ، زحمت کشیدند ، خون دل خوردند تا بر فراز رنج زمان های بسیار بنای دنیایی بیدار
را استوار كردند مردمی كه به صورت یک ملت واحد در سراسر این سرزمین وسیع زندگی می کردند .
خود را مسئول می دانستند كه برای اولین بار پرچم دانش را به اهتزاز در آوردند . طبیعت به آن ملت
شایسته فرمان داد تا تمدن بشری را پایه ریزی كند و دانش انسانی را رو به كمال رهنمون شود
نیاکان تو ، ای ایرانی چه شایسته فرمان طبیعت را ببستند .
در راه انجام این وظیفه چه زحمت ها که کشیدند ، چه قربانی ها كه دادند .
نگاه كن به زیر هر پایه و ستونی از این كاخ وسیع تمدن ، اجساد بسیار از نیاکان خود را می بینی این
بود فرمان تاریخ و این بود هزارها سال رنج گذشتگان و این است ....... این است زندگی پر از ننگ و
تباهی ما ..... !! ؟
به تو نگفته اند ـ برای تو ننوشته اند ... اما بدان : نیاکان تو بودند كه برگزیده ترین فرهنگ و انسانی
ترین تمدن ها را بوجود آوردند آنها چقدر وطن بزرگ و واحد خود را دوست داشتند آنها چقدر ملت
متشكل و متحد خویش را عزیز می شمردند .
تو ای افغانی می خواهی بدانی « چه سرزمین بزرگ و پر ثروتی داری كه خود از آن غافلی ؟
افغانستان کنونی جزء كوچكی از سرزمین و میهن واقعی تو بیش نیست . ای برادر ما .... مایلی به
وسعت حقیقی میهن خود واقف گردی ؟ توجه نما ! ایران کنونی نیمی از آن میهن بزرگ و باستانی
ات نمی باشد .
تو ای قفقازی ، می خواهی خود را بشناسی ؟ توجزء ملتی هستی كه شهرستان های شمالی آن قفقاز
کنونی میباشد ، ای ایرانی كه به زیر چنگال های اسارت بیگانه خفقان گرفته ای ، توكه در جوار خرابه
های پایتخت و قلب میهن دیرین خود زندگی میکنی . تو كه می توانی هر غروب آفتاب طاق با
عظمت کسری را از زیر پرده های خون و جنایت تماشا كنی و ابهت میهن باستانیت را از عظمت
شكسته طاق کسری درک کنی . 


سخت ترین شرایط زیست ننگین را ادامه می دهید شما ..... ای گروه برادران و خواهران ما كه هر یک
به زیر ضربات تازیانه قساوت یکی از دول خونخوار اروپایی ناله میکند .
شما كه در پشت سرخود تاریخ چند هزار ساله درخشان و مقابل خویش آینده تاریک و ظلمانی
مشاهده می نمایید شما كه به زیر زنجیر های اسارت گردن خم نموده اید و در منجلاب جنایات و
خیانتهای مشتی عناصر خائن و بیگانه پرست آرام و قرار از كف داده اید .
شما كه مقهور ظلم ظالم و خدعه های بیگانه شده اید و به تحریک دشمنان ملت بزرگ ایران هریک
سنگ میهن كوچك و ناچیز دروغین را دانسته و ندانسته بر سینه می کوبید گوش کنید ما هم از
شماییم .... ما هم مثل شما در تحت همین شرایط جانفرسا زندگی می کنیم ما هم با شما علی رغم
گفته های دشمنان در همه چیز در تاریخ » « خون «» تمدن و » فرهنگ » آری در همه
چیز شریک و انباز هستیم ؛ مثل شما خون ما را هم زالو وار می مکند در این محیط تاریک و گنداب
متعفن هم شلاقها به حركت می آید و بر بدنهای فرسوده و رنج کشیده ما كوفته می شود ؛ مثل شما
حقوق حقه ما را گرفته و می گیرند و چكمه های خود را بر روی حلقوم ما مدتهاست می فشارند .
سرهای ما را با پتك می كوبند در برابر اظهار وجود ما ، زندانهای سیاه زنجیرهای گران « حبس ها و
تبعیدها » زجر و شكنجه « مرگ و نیستی » بدبختی و بیچارگی سرنوشتی است كه مثل « همه شما
» ای مردمان ایران زمین ما را استقبال می كند ما نیز چون شما بر روی سرزمینی كه در سینه اش
ثروت و نعمت بیکران نهفته است در فقر بی چیزی غوطه می زنیم و با مرگ تدریجی و رقت باری
دست به گریبان هستیم .
اما ... گوش کنید ... ما و شما فریاد میزنیم ... ما زنده ایم و زندگی می خواهیم زندگی برای ما
چیست ؟ زندگی زنده بودن نیست زنده بودن زندگی می خواهد ، زندگی بندگی نمی
باشد .
شرایط زندگی ما نمی تواند مثل شرایط زندگی یک انسان مبتدی كه هنوز بر روی صخره ها و سینه
جنگلها زیست می کند جلوه گر باشد شرایط زندگی ما نمی تواند مثل شرایط زندگی عالیترین بشر
موجود خودنمایی كند ؛ طریقه زندگی كردن بستگی تام با چگونگی زندگی گذشته و تاریخ تمدن 


خواست و آرمان هر ملت و جامعه دارد دنیا محق نیست ملتی را كه واجد عالی ترین تاریخها ، عمیق
ترین تمدنها و برگزیده ترین آرمانها است ، به یک فقر و فلاكتی دچار سازد .
موجود عالی زندگی عالی می خواهد موجود عالی كیست ؟ موجود عالی و ملت پیشرو به این
شاخص شناخته نمی شود كه تنها اسلحه و قدرت را در دستهای خود ببیند و دنیا را به خاك و خون
كشد ملت عالی و پیشرو باید برای پیشرفت فرهنگ بشری برای ایفاء نقش طبیعی خود و برپا ساختن
فرهنگ جهان و نجات نوع انسان از زنجیره های ظلم و نادانی مبارزه و نبرد كرده باشد این ما بودیم
كه برای تعالی جامعه انسانی به سوی حوادث و خطرات بی شمار در طی تاریخ طولانی خود شتافته
ایم و عالیترین پایه ها را برای تمدن جهانی برپا ساختیم دنیا چگونه می تواند در برابر این همه
خدمات بزرگ حق ناشناسی كند و طبیعت چطور ممكن است ناظر این اعمال دشمنانه ملل سفاك
و خون آشام باشد ؟ هرگز ! طبیعت ما را رهبری می كند كه برای تامین زندگی و سرافرازی كه هم
آهنگ با شرافت و حیثیت تاریخی و اجتماعی ملت ارجمند ایران باشد مبارزه كنیم .
تحمل این زندگی ننگین تنها ظلم به ملت ایران نیست بلكه تخطی از ناموس طبیعت و سرباز زدن از
فرمان الهی است كه همیشه متوجه ملت ما بوده و هست .
پس باید مبارزه را برای ایجاد وضع عالی و شایسته آغاز كرد زیرا اولین شرایط ایجاد زیست سرافراز
برای یک ملت سرافراز مبارزه است و بس موجود عالی نمی تواند سکون و مکث داشته باشد.
درجا زدن و سپس به قهقرا رفتن روش و سرنوشت موجودهای پست و محكوم به فناست .
موجود عالی باید در همه حال نبرد كند به سوی جلو به سمت عظمت و بزرگی خود را رهبری کند و
برای خود هر آن زندگی عالی تر و شرافتمندانه تر از روزگاران گذشته به وجود آود توقف ملت پیشرو
و تسلط ادبار و نكبت بزرگی او تنها زیان جبران ناپذیر این دوری گزیدن از اصول مبارزه زندگی نیست
بلكه سبب ایجاد وقفه ای در گردش چرخ تمدن جهان و پیشرفت كاروان زندگی شایسته بشر است .
در این هنگام كه هدف به دست آوردن زندگی شرافتمندانه و برگرداندن چرخ تمدن از مسیر خود می
باشد از شروع و ادامه ی نبرد هر قدر خونین و سهمگین باشد نباید هراسی داشت چه زیست سرافراز 


اساسی جز فداکاری افراد آرمانخواه و بیدار ندارد برای محو پلیدیها برای سیر سریع تمدن ، برای
اصول به یک آرمان شرافتمندانه و مقدس راهی جز ستیز با بدیها و موانع نیست .
ایجاد سكون و وقفه در این ستیز مقدس یعنی تقویت نیروهای اهریمنی ، یعنی تسلط
زشتی بر نیکی و قبول فشار و سنگینی سرنوشت اهریمنی . پس نبرد حتمی است و اكنون
كه سالهای متمادی میگذرد و نیروهای اهریمنی دشمنان ملت ایران ریشه و قدرت گرفته
اند نبرد بسی خونین و طولانی خواهد بود اما سرنوشتی جز استقبال این نبرد خونین
برای تأمین حیات شرافتمندانه نداریم .
گفتیم که ما از پشت دیوارهای آهنین و ضخیمی كه اطرافمان را احاطه نموده است از زیر سرنیزه
 هایی که بر روی حلقوم ما قرار گرفته ، « از سینه دنیایی مصیبت و سختی ، دنیایی فقر و بدبختی كه
پیکر خسته ما را در دهان خود فرو می کشد فریاد خویش را با صدای رسا به گوش شما می رسانیم .
گوش شما خواه ناخواه روزی این فریاد را خواهد شنید دیدگان شما زمانی این سطور را می خواند و
یکایک این کلمات را از نظر می گذراند تو ای هموطن دور افتاده ، در دور ترین نقطه فلات ایران ،
روزی خواهد رسید که آهنگ نبرد را درک كنی و فرمان وجدان خویش را گردن نهی . آن روز ...
رستاخیز برای محو بدبختی هاست .


درسی از تاریخ
وحدت راه حیات ملتها است
اشتباه نشود این وحدت هرگز اتحاد جهانی نخواهد بود . این وحدت در واحد های ملی به منصه ظهور
رسیده و می رسد . آن وقت كه به علت عدم ارتباط بین نقاط مختلف دنیا قطعه سرزمینی كوچك و
حتی یک شهر و شاید قصبه با مشتی جمعیت می توانست زندگی جداگانه و كاملاً منتزع از واحد های
دیگر اجتماع ملی را داشته باشد سپری گردید . 


امروز در دنیایی كه كانون كار و فعالیت است ، در دنیایی كه مكث و درجا زدن مقدمه ی زوال حتمی
است و حرکتی سریع به سوی تكامل و تجدد به وجود آمده نیروهای ضعیف و غیر متشكل قادر به
هیچ گونه فعالیت و ابراز وجودی نخواهند بود .
متمركز ساختن قوا و سپس نتایج عالی تر و بهتری از آن به دست آوردن یک قانون مسلم طبیعی
است ، البته این قوا نباید متضاد بوده از نظر کمیت و حتی كیفیت باهم تفاوت داشته باشند وحدت
مساعی فقط هنگامی نتایج عالی خود را ظاهر می سازد که بین نیروهای آشنا و قوای هم تراز به وجود
آید .
این قانون کلی درباره جوامع بشری نیز صدق می کند و به صورت یک اصل همیشگی راهنمای
جنبش های ملی و اجتماعی می باشد به همین لحاظ سیر تاریخ در قرون و اعصار متمادی روشن می
سازد ملل آن وقت توانستند موجودیت خود را حفظ كنند و در تلاش برای بسط فرهنگ جهانی نقش
تاریخی خود را ایفاء نمایند كه وحدت قوا و اتحاد فكر و عمل برای خود به وجود آورند .
آنگاه كه رشته اتحاد ملتی از هم گسیخته می گردد سیر او به سوی زوال و انحراف از نقش تاریخی كه
به عهده داشت آغاز می شود دیگر نیرو های تجزیه شده آن ملت قادر به ادامه هیچگونه فعالیت و ابراز
وجودی نخواهند بود .
آنگاه مللی كه زمان وحدت و قدرت آن ملت كوچك و ناچیز بودند و اكنون از واحد های تجزیه شده
آن قوی ترند در سیر فرهنگ فرسنگها به پیش می رانند و روزی ملت بزرگ و با عظمت دیرین متوجه
میشود كه چه قدر از كاروان تمدن كه خود در حركتش عامل مؤثری بوده عقب افتاده است .
همچنان كه تجزیه و تشتت سر آغاز فصل انحطاط ملتها است تأمین وحدت نیز طلیعه جنبش سریع
و نبرد پیروزمندانه ای برای به دست آوردن عظمت و جلال ملتها می باشد .
در قرن هجدهم قوم ( ژرمن ) وحدت قوا و كار و عمل نداشت دوک نشین های مختلف با نامهای
متفاوت در سراسر خاك آلمان حکومت می کردند ، هر یک چند صد هزار یا کمی بیشتر از مردمان
آلمانی نژاد را تحت سلطه و در حیطه اقتدار خود در آورده ، برای خویش منصب دوكی و شاهی به
وجود آورده بودند . 


این چنین زندگی شوم توام با تجزیه و تشتت هرگز برای ملت آلمان ایجاد كوچكترین موفقیتی نكرده
ملت آلمان در واحدهای كوچك زندگی میکردند ، حكومت نشین های پوشالی و ناچیزی را وطن خود
میشناخت و ناچار هر چند دوك نشین از ملت دیگری كه وحدت و عظمت داشت تبعیت می نمود و
آلت اجرای مقاصد آنان می شدند .
در جنگها ، نزاعها و كشمكشهای سیاسی ملت تجزیه شده آلمان همه جا قربانی مطامع دول قوی و
زورمند اروپا بود هیچ مقامی برای مردم آلمان و دولت های كوچك دوك نشین حقی نمی شناخت
مردم آلمان نیز در میان زنجیرهای اسارت كه معلول حتمی تشتت و تجزیه می باشد قادر نبودند
خدمات لازمه را برای گردش چرخ فرهنگ جهانی انجام دهند .
ملت آلمان جز زندگی رقت بار سیاه که زاییده وضع ننگین سیاسی آن روز بود چیزی نداشت فرصتی
پیدا نمی كرد تا درصدد ایفا نقش لازم خود در مورد اشاعه علم و دانش باشد در خمود و سستی
عجیبی به سر می برد .
روزهای تیره و پر از رنج و مذلت را در حال تجزیه ادامه می داد . اما قرن نوزدهم شاهد عظمت و
اقتدار عجیبی برای آلمان بود ملت آلمان متشكل گردید .
دوک نشین های كوچك و ناچیز كه حدود سیاستشان فقط زاییده طرحهای سیاسیون اروپا بود
پادشاهان ممالك جزء آلمان تخت و تاج سلطنتشان مظهر استیلای قدرت بیگانه بر ملت آلمان بود
در كاخ ورسای فرانسه كه شاهد نخستین پیروزی آلمان متحد یگانه گردید در سال 1871 وحدت و
اتحاد ملت آلمان برای همیشه تضمین و تایید نمودند از آن پس در قلب اروپا بزرگترین دولت ها در
واحدی كاملاً ملی به وجود آمد از آن پس ملت آلمان توانست همه جا با سربلندی قدم بردارد .
از آن پس آلمان مخترعین بزرگ ( فلاسفه عالیقدر موسیقی دان های به نام و بسیاری از مردان بزرگ
دنیای دانش و هنر را به جهان تقدیم نمود .
اتحاد ملت آلمان تنها سبب رهایی میلیون ها آلمانی كه سالهای متمادی سینه ی جوانانشان سپر
بلای امپراطوریهای فرانسه و انگلیس و غیره بود نگردید بلكه به ملت آلمان فرصت داد تا نقش
فرهنگی و جهانی خود را ایفا كند تاریخ از این نمونه بسیار دارد . 


تاریخ جهان چیزی جز تاریخ نبرد ملت ها نیست ، عصاره و چکیده تاریخ هزاران سال زندگی ملل نیز
جز صورتهای مختلف این قانون کلی نخواهد بود كه : وحدت راه حیات ملت هاست و تجزیه
سر آغاز انحطاط و زوال آنها
صحنه های فجیع و خونبار قرن هجدهم ایتالیا را به ما نشان می دهید كه بدن قطعه قطعه شده ای
بیش نبود ، اتریش و فرانسه و دول بیگانه دیگر ایتالیا را برای خود قسمت كرده بودند در هر قسمت
كشوری پوشالی و دولتی دست نشانده با مشتی قلیل جمعیت بوجود آورده بودند و سپس با قدرت
كامل بر این قطعات تجزیه شده پیکر ایتالیای كهن حکومت می کردند .
آری دشمنان ملتها همیشه از نیروهای متشكل آنها بیم دارند
راه حكومت ، راه به زنجیر کشیدن ملتی كه سالها استقلال و عظمت و آزادی به خود دیده است جز
ایجاد تفرقه و اجرای سیاست منحوس تجزیه چیزی نیست .
حكومت كليسا در قلب ایتالیا به این از هم گسیختگی كمك میکرد ملت ایتالیا در منجلاب بدبختی و
فقر كه معلول اجتناب ناپذیر تجزیه و جنگهای داخلی بود دست و پا می زد . اما دیری نپایید كه بر
اثر فداكاریهای سربازان دلیر و میهن پرستی چون « گاریبالدی « و » ویکتور امانوئل پادشاه ساردنی
ایتالیا به صورت یک کشور واحد و مردم آن به صورت ملتی متشكل درآمدند .
از آن روز گامهایی سریع و بلند از جانب ملت ایتالیا به سوی ترقی و عظمت برداشته شد و از آن پس
بود كه ملت ایتالیا برای خود كرسی اقتدار و شوکت در دنیایی که مبدل به صحنه ی جنگ ملتهای
اروپا شده بود اخذ نمود .
آیا جبهه ی دشمنان دیرین دو ملت ایتالیا و آلمان توانستند مانع این تشكل و اتحاد گردند ... ؟ هرگز !
نغمه های ناسازگار آنها بسیار ضعیف تر از فریاد پرخروش ملل زجر دیده ی فوق بود . دشمنان ملتها
قوی و نیرومند هستند ، اما طبیعت و ناموس آن قویتر و نیرومندتر است .
مسلماً قوانین طبیعی با كوچكترین تحریک تعمیم می یابد و بر پدیده های مصنوعی که ساخته ذهن
سیاسیون و مجریان طرح های سیاسی است فایق میگردد . 


حكم طبیعت و ناموس تاریخ برای جوامع بشر ادامه زندگی در واحد های ملی واقعی و در حصار میهن
طبیعی می باشد .
روسیه نیز هنگامی توانست جزو ملل بزرگ قرار گیرد كه از قید حكومت پادشاهان خودخواه كیِف و
مسكو نجات یافت و وجود پادشاهی بیدار چون پطر كبیر را بر اریکه سلطنت خویش یافت . نباید
اشتباه شود این اتحاد جز در یک واحد ملی شدنی نبوده و نیست زیرا فقط افراد یک ملت باهم
مناسبات را دارا بوده میتوانند در راه یک هدف و به سوی یک آرمان مشترك و هماهنگ شوند بدون
اینکه در این هماهنگی و در این سیر به سوی هدف اختلاف نظر و تضاد منافعی ایجاد گردد . دو قوم
از دو ملت هیچگاه نتوانسته اند باهم و کنار یکدیگر به صورت ملتی واحد زندگی كنند همیشه ملت
قوی دیگری را استعمار می نمود و حكومت جابرانه خود را بر ملت مقهور و شكست خورده مسلم
میساخت و با آن جامعه ضعیف نه تنها به صورت افرادی از ملت خود رفتار نمی كرد بلكه اعمال او بی
شباهت به رفتاریکه آقا و ارباب نسبت به بنده ی خود نبوده است بیهوده کسانی می کوشند تا دنیا را
به سمت صور ذهنی خود كه رویای حكومت جهانی پر از عدل و دادی را ! در بردارد هدایت كنند .
حقیقت و واقعیتی كه تاكنون به فرمان طبیعت همه جا نمودار شده اختلاف اجتناب ناپذیر بین
خواستها و آرزوهای ملتهاست كه هرگز محلی برای ایجاد حکومت جهانی باقی نمی گذارد . ممكن
است در یک واحد اداری و در سایه پرچم یک امپراطوری چندین ملت سالها و حتی قرنها زندگی
كنند اما باید دانست چندین قرن زندگی برادرانه نیست بلكه چندین قرن تسلط یک ملت قوی بر ملل
مقهور و زنجیر شده میباشد . بساط امپراطوریها و این واحدهای اداری كه زندان اسارت ملل مختلف
می باشد همیشگی نیست و خواه ناخواه از هم پاشیده میگردد در همان هنگام که آلمان تجزیه شده
به سوی آستانه اتحاد می شتافت امپراطوری وسیع اتریش كه یکی از بزرگترین و مقتدرترین دول
روی زمین بود به سمت تجزیه چهار اسبه می تازاند .
همان هنگامی كه آلمان متحد و یگانه به وجود آمد نخستین ضربه های اساسی بر پیکر امپراطوری
تا ریش كه زندان اسارت ملتهای بسیاری بود كوبیده شد . تبدیل نام امپراتوری "اتریش هنگری" و
دادن آزادیها و خود مختاریهای داخلی به ملتهای اسیر از جناب دربار وین هرگز نتوانست اثرات این 


ضربات را خنثی کند زیرا این ساخت تصنعی سیاسیون وین كه زنجیری دورادور ملل مختلف به نام
دولت واحد اتریش کشیده بود قدرت برابری با حركت سریع ناسیونالیسم ملتهای اسیر را كه خواهان
آزادی و استقلال و ادامه تاریخ ملی خود بودند نداشت .
ملتهایی که به زور ضربات تازیانه و به زیر فشار چكمه سربازان اتریشی این اسارت را تحمل می کردند
خوب واقف بودند كه مردم ژرمن نژاد اتریش بر آنها آقایی دارند خوب می دانستند كه رنج آنان كوشش
و تلاش آنها باید به كار برده شود برای حفظ بساط قلدری مردمان اتریش؛ به ناچار دیری نپایید كه
این روشن بینی و خواست استقلال ملت ها مبدل به جنبش های عظیم ملی شد ، جنگ جهانی
قدرت نظامی امپراتوری اتریش را متزلزل ساخت و یک بار دیگر در تاریخ به چند قرن اسارت ملتها
خاتمه داده شد .
امپراتوری اتریش از هم گسیخته گردید ملل تابع و اسیر استقلال و آزادی خود را به دست آوردند ،
اتریش نیز به ملت خود آلمان پیوست و زندگی را در واحد ملی خویش ادامه داد .
سراسر تاریخ پوشیده از این نمونه های بارز برای اثبات ناموس طبیعت و قوانین فنا ناپذیر اجتماع می
باشد . امپراتوریها و دولی كه به زور سر نیزه ملل دیگر را بنده و اسیر پنجه قدرت خود ساخته اند و
به خیال خود كشور واحدی به وجود آورده اند و در اثر جزیی ترین عامل و محرك تجزیه می شوند .
امپراتوریهای « شارلکن «، » عثمانی «و » اتریش » پس از دهها سال حكومت جابرانه بر ملل
مختلف متلاشی شدند اما ملتها با زندگی جاودانه ی خود را ادامه داده و میدهند . این است قانون
مقدس جاوید طبیعت :
جوامع فقط در واحد های ملی حق زندگی دارند ...


 ۲ ـ راه مبارزه مكتب رهبری ملت باید چگونه باشد ؟


چه مغرض و كوته فكرند آنها كه با كمال گستاخی به خاطر اجرای نقشه های پلید فردی و جهانی
 دخو با جامعه را برابر این پرسش قرار می دهند كه ملت چیست ؟
سپس به دنبال تعلیمات مذبوحانه ای كه كشنده ی هر خواست ملی و سجیه دودمانی و عظمت طلبی
است به گوش افراد سرگردانی كه در اثر تبلیغات متمادی حامیان قدرتهای جهانی ، تمام بندهای
علایق و بستگی را با تاریخ ملت خود و نوامیس طبیعت گسسته می بینند با اطمینان خاطر و قوت
قلب می گویند :
« ملت عبارت است از توده ای مردم كه تحت یک رژیم و به زیر سلطه یک دولت زندگی كنند »
امثال این تعریف مسخره تعاریف کلاسیک بسیار دیگر را می بینید كه در گوشها طنین انداز می باشد
اینها گمان میکنند ملت واحد متغیری است كه بتوان آن را چون مایع در هر ظرفی ریخت و شكل آن
ظرف را برای او بوجود آورده اینها نمی دانند یا می دانند و نمی خواهند اظهار كنند :
ملت یک مقوله تاریخی و اجتماعی است . ملیت علم به صفات و مشخصات ملت
است . ملیت زاییده دهها قرن سیر تاریخ پر از شیب و فراز آن جامعه می باشد .
رژیم و سیستم های دولت نمی تواند برای جوامع ایجاد ملیت جدیدی كند این ملیت است كه باید از
نهاد خود ، دولتها و رژیم های مختلف را كه منطبق بر خواست و نیاز او باشد به وجود آورد .
رژیمی که ملاحظات ملی و تاریخی ملتی را در نظر نگیرد و با احساسات و افكار موقعیت آن در
ساخت جهان وفق ندهد رژیمی تحمیلی و غیر آشنا بیش از نیست كه نه تنها قادر به حفظ حقوق و
شئون زندگی آن ملت نمی باشد بلكه او را به سوی اضمحلال و نابودی سوق میدهد رژیم تحمیلی
نمیتواند هادی و رهبر جامعه باشد همه جا مغز های متفکر و اشخاص وطن پرست باید علیه رژیمهای
تحمیلی مبارزه و نبرد را آغاز كند .


رژیمهای تحمیلی برنده ترین حربه ی استعمار برای دول استعمار طلب به شمار می رود رژیم تحمیلی
از یک طرف سبب تجزیه ملت های متشكل حقیقی و از سوی دیگر سبب یکی شدن جامعه های
متشتت در تحت همان شرایط غیر عادی می شود .
رژیم تحمیلی نه تنها به آرزوهای ملت پاسخ نمی دهد و خواست و نیاز جامعه را كه فرمان تاریخ
اوست ندیده میگیرد بلكه بهترین عامل اجرای امیال دول امپراطوری های زورمند غیر قانونی برای
سلب حق حاکمیت ملت هاست .
راستی چقدر از حقیقت بدورند آنها كه به نام ملت دوستی و اصلاح طلبی سنگ رژیم ملل دیگر را به
سینه می کوبند و برای ترقی و نجات جامعه ی خود راه پیموده شده جوامع دیگر را نشان میدهند آنها
گویا شرایط زمانی و مکانی را در نظر ندارند و اختلاف تاریخ و زندگی گذشته ملتها را به هیچ می
انگارند .
آنها گویا احساسات مختلف و ساختمان های جسمانی متفاوت ملل را عامل مؤثر نمی شمارند و عوامل
قومی و زندگی كنونی را اصولاً در نظر نمی گیرند و اندیشه نمی كنند آن رژیمی که انگلستان را
سیادت و قدرت قاهرانه بخشید و چنگال های استعمار او را در شرایین بسیاری از ملل و طوایف روی
زمین وارد ساخت ، اهالی مستعمرات و مردمانی را كه در زنجیر اسارت رژیم انگلیسی به سر می برند
از زیر یوغ استعمار و بندگی نجات نمی دهد .
از این پس ملتهای اسیر و زنجیر شده باید بیدار شوند و حقایق را درك كنند تبلیغات دستگاه های
وابسته به دشمنان خود ملتهایی که قدرت دارند و برای حفظ قدرت خودمی كوشند نباید توجه كنند
امپراطوری قهار انگلیس به هر كجا كه طلیعه كاروان استعمار خود را گسیل داشت به نام زندگی نو و
راه نو بر ملتها رژیم بردگی را استوار كرد ملت ایران هم از این گول تاریخی و بدبختی به دور نماند
بس است از این پس ما را نجات را در طریق آقایی دیگران نباید جستجو كنیم .
چه خیانت بزرگی است به نام اصلاح طلبی و آرمان خواهی ملتی را از خط سیر اصلی خود منحرف
ساختن و او را به كوره راههای سنگلاخی وارد نمودن .


آری رژیمی كه ملت عقب افتاده و متشتت روسیه را عظمت داد امیال ملت آلمان را برآورده نمی كرد
و رژیمی كه ملت آلمان را به سوی آرمان های خود رهنمون شد برای مردم آمریکا قابل قبول نیست
برای ادامه زندگی هر ملت را و شیوه مخصوصی است ، این راه تغییرناپذیر و عوض نشدنی است .
این راه کسی انتخاب ننموده و دسته ای به وجود نیاورده است موجد و هادی این راه ، زندگی گذشته
هر ملت و آینده استوار بر زندگی زمان های ماضی اوست .
رهبران ملت به راستی كسانی هستند كه مردم را به سوی این راه فرخوانند و برای اثبات ادعای خود
بر تاریخ گذشته احساسات و افكار و آرمان های زمان حال ملت خود كه برخاسته از سینه تاریخ
میباشد و به منافع آینده آن جامعه توجه خواهد داشت تكيه كنند رهبران ملت باید معتقد به این
اصل باشند و بدانند .
فقط آن طرز حكومت قابل قبول است كه ملت را به سوی آرمان ملی از راه
اصلی هدایت كند .
نباید ملاك قضاوت برای تشخیص را مبارزه ، نوع حكومت و طرز زندگی این باشد که دیگران راه را
چگونه طی كرده اند و زندگی را به چه نحو ادامه می دهند . بگذارید دیگران هر چه می خواهند
بكنند و ما هم آنچه ر ا كه حافظ موجودیت ملت ایران است انجام دهیم .
 ما در قبال دیگران تعهدی نداریم تعهد شما زنان و مردان ایران در قبال تاریخ ایران زندگی مردم ایران
و آینده ملت ایران است .
پس تلاش یک نهضت اجتماعی هنگامی به نفع جامعه است و آن وقت می تواند جریان خود را در قلب
جامعه ادامه دهد که بریا رسیدن به هدف تاریخی و عمومی ملت خود و بر قرار كردن رژیم و
حكومتی متناسب با شیون ملی ملت خویش مبارزه كند نهضت نباید موجد اصول و عقاید بیگانه و
غیر آشنایی باشد این غلط است كه نهضت اجتماعی را آورنده افكار تازه و بیگانه می شمارند این
چنین جنبش منحرف سیاسی یک نهضت حقیقی اجتماعی برای جامعه به شمار نمی رود بلکه تلاش
منحرفانه ایست كه برای تحمیل رژیم ملت دیگری به خاطر استعمار جامعه به دست ایادی و عمال آن
دولت نیرومند و مغرض انجام می شود . 


نهضت اجتماعی ، ستیزی با خواست و آرمان جامعه ندارد ستیز او با دستگاه جبار و قدرتهای منحرفی
است كه جامعه را از آرمان و نیاز خود به دور داشته اند جنبش اجتماعی برای تحمیل فكر بیگانه و
طریق نا آشنایی به وجود نمی آید بلكه ایجاد می شود تا تحمیلات فکری ، سیاسی و اقتصادی را طرد
نموده بگذارد كه جامعه همان راهی را طی كند كه تاريخ او نشان می دهد همان خواستی را برآورده
سازد كه حافظ موجودیت و هستی اوست این چنین نهضت انحراف ناپذیر ، روشن بین و آرمانخواهی
نهضت ملی و اجتماعی است .
نهضت ملی موظف است حقایق موجود را آشكار كند او وظیفه هادی و رهبری دارد كه هدف و ایده ال
را می شناسد او هرگز واضع و برپاكننده آرمان نمی تواند باشد .
یپ روان این نهضت باید بكوشند تا جریان تلاشهای منحرف سیاسی را در جامعه متوقف ساخته مردم را
به راه حقیقی و طبیعی خود وارد سازند .
باید هدفهای کاذب را كه سبب انحراف جامعه از آرمانهای اصیل ملی است یکجا طرد نمود و مردم را با
تبلیغات و كوشش شبانه روزی فقط متوجه یک موضوع و ایده آل نمایند آن هم ایده آل ملی ایدآلی كه
بستگی به تاریخ گذشته زندگی حال و منافع آینده او دارد مكتب مبارزه ملی نباید كوچكترین تمایلی
برای دفاع از رژیم ملل دیگر نشان دهد زیرا مكتب مبارزه ملی آن وقت می تواند وظایف خود را قطعی و
مؤثر انجام دهد كه خود دوشادوش سیر تاریخ ملت خویش حركت كرده باشد و كوچكترین هم
آهنگی با تاریخ دیگران در حیات مبارزات او پیدا نشود به زبان دیگر نهضت ملی خود زاییده تاریخ و
احتیاجات و خواست ملت به شمار رود نهضت ملی مدعی نیست كه بوجود آورنده عقاید نو و غیر آشنا
در مغزهای افراد ملت میباشد او موظف است سرپوشی را كه تبلیغات دیگران ، سیر حوادث شوم تاریخ
استیلای حکومت های نالایق و جابر تسلط رژیمهای تجمیلی و ابراز وجود تلاشهای منحرف سیاسی
بر روی افكار و احساسات ملت گذارده است بردارد و به خود مردم منویات قلبی شان را ارائه دهد .
پس نهضت ملی ، مكتب مبارزه ملی و حزب سیاسی نباید به نام موقعیت روز و موانع موجود
كوچكترین انحرافی از آرمانهای ملی و خواست واقعی اجتماعی پیدا كند . 


ایجاد جنبش ملی و سازمان ملی نه برای سازش با موانع و وضع موجود است بلكه برای رفع موانع و
یشرا طی است كه شایسته زندگی ملت نیست این عدم شایستگی محیط و لزوم استقرار آرمانهای ملی
علت ایجاد مبارزه است راه این جنبش های ملی نیز روشن است طریقی جز مبارزه نمی توان پیدا کرد
پس هدف روشن ، راه معلوم و مبارزه قطعی است مبارزه فقط برای شناساندن آرزوهای ملت بر مردم
و استقرار دستگاههای اداری براساس نیاز و حوایج ملی است .
وقتیکه استقرار رژیمهای تحمیلی مدتی به طول انجامید و محیط سیاسی جامعه را تلاشهای منحرف
سیاسی تسخیر نمود جامعه سیر تاریخ را گم می کند آنگاه مثل موجودی گیج و گنگ برای یافتن را
گمشده و طریق رهایی خود را به هر کوره راهی می افکند و به خیال پیدا نمودن روزنه نجات به هر مانع
و رادعی می كوبد او در این حال به فریاد رهبران واقعی خود كه فرمان تاریخ را شنیده اند و نیاز ملت
را درک نموده اند توجه نمی کند زیرا فریاد رهبران را میان نعره های مغرضین كه هر یک به دروغ
گمراهی وی را به سویی می خوانند تشخیص نمیدهد .
جامعه برای رهایی از قید بلاتکلیفی و سرگردانی به سوی هر ندایی میشتابد و به طرف هر كوره راه
میدود هر سو سویی را نور چراغ حقیقت می پندارد در این هنگام دستگاه بیدار سیاسی ، دستگاهی كه
تابع تبلیغات متداول جراید و عربده ناطقین و سخنگویانی كه بیشتر برای این و آن سینه درانی
می کنند نمی باشد دستگاهی که حقیقت را درک نموده دست دشمان را خوانده و برای مبارزه تصمیم
قطعی اتخاذ نموده است موظف است نقش تاریخی خود را انجام دهد و با تلاش بسیار فریاد های
خائنانه را خنثی سازد و ندای حقیقت را ندای تاریخ ملت را به گوش مردم سرگردان فرو خواند پیروان
نهضت ملی و گروه مردان و زنان بیدار می بایست با هر كوششی كه میسر میگردد با هر مبارزه ای كه
ایجاب كند هر قدر خونین و دامنه دار باشد با انحراف فکری وسیاسی بستیزد مردم را از گمراهیها
دوری داده به سوی شاهراه سعادت و به سمت آیین راستی هدایت كنند اگر دستگاه بیدار رهبری در
این هنگام كوچكترین اهمالی از خود بروز دهد یا از ترس شدت تبلیغات دشمن به اندك سازش با
شعارها و راههای بیگانه آنان متوسل شود با مردم در گرداب اغفال فرو افتاده ، انحطاط و تزلزل
نیروهای آرمانخواه را كه خواست دشمنان ملت است می باشد استقبال كرده است و بدینوسیله 


حكومت واستیلای فرصت طلبان و دشمنان دیرینه بر ملت مسلم می گردد و دیگر نجات و رهایی او از
قید بدبختیها و زنجیر اسارت مشکل و طولانی خواهد بود چه بسا اهمال و سهل انگاری این مكتب
مبارزه ملی بسیاری را به سوی نابودی و اضمحلال كشاند و ما امروز در تاریخ جز نامی بر صفحات
نوشته شده چیزی از آنها نمی بینیم و نیز چه بسا از خود گذشتگی و بیداری و سرسختی دستگاه
بیدار ملل بسیار را از دستبرد حوادث نجات بخشید و خطر یک سقوط حتمی را مرتفع نمود و زندگی
و حیات تازه ای به طور شرافتمندانه ای برای آنها ایجاد نمود . شدیدترین دوره ی بحرانی در تاریخ
ملل هنگامی است كه دچار همین سرگردانی و پریشانی می شوند این وظیفه ی گروه مردمان میهن
پرست و آرمانخواه است كه گرداگرد پرچم مكتب اجتماعی ملت خود گرد آیند و مانند پزشكی
كاردان با فداکاری و جدیت از بیمار خود در آن موقعیت بحرانی مراقبت نمایند .
مقاومت ملل برابر این دوره ی بحرانی متفاوت و نسبی است این نسبت مثل همه چیز بستگی تام به
عوامل مختلف تاریخی و نژادی و عوامل جهانی دارد باید توجه داشت بزرگترین اثر و عامل شوم این
دوره بحرانی برای مردم عدم اعتماد به نفس و یأس شدید نسبت به آینده می باشد ترس و جبن ،
فساد و خیانت ، دزدی و ارتشاء و کلیه صفات پلیدی كه زاییده ، نداشتن عدم اعتماد به نفس میباشد
سراسر جامعه را فرا می گیرد هیچ كس به دیگری اعتماد نمی کند ، برای خود مسئولیتی نمی شناسد
و حاضر نیست بار مسئولیت را بر شانه های خود هموار كند افكار و آرزوها به بدوی ترین شکل ایده
آل بشری یا آرمان حیوانی نزول پیدا میکند مادیت و ماده پرستی با كمال قدرت بر دلهای جبون و
مغزهای منجمد و بی حركت استیلا می یابد عیاشی و درویش مسلکی ، کناره گیری از تلاطم و
مبارزات قطعی جهان و طبیعت ، فرار از مقابل اثرات حتمی قانون تنازع و بقاء آنسب و سایر قوانین
مسلم طبیعی و اجتماعی خوشگذرانی های بی حد و حصر فرد پرستی و خویشتن خواهی به طور
جنون آمیز و شدید بر پیکر اجتماع موریانه وار می روید و شروع به توسعه در عروق و شرایین و کلیه
اعضا پیکر تشکیلات اجتماعی می نماید
اجتماع و نظم آن برای افراد اصالت خود را از دست میدهد هیچ كس به این مسئله توجه ندارد كه او
در قبال اجتماع در قبال ملت و سلسله های ناگسستنی نسل دارای مسئولیت و وظایفی است انتظار 


همه این است كه تمام قدرت اجتماع و تشکیلات آن به خاطر اجرای منویات فردی و خصوصی آنها به
كار برده شود ابتذال فکری و سیاسی چنان جامعه را در خود غرق میکند كه كوچكترين محیط
مساعدی برای نشو و نمای اندیشه های ملی و افكار اجتماعی باقی نمی گذارد .
تشکیلات اداری كه اصولاً برای استقرار نظم اجتماعی و تامین منافع حیاتی ملت ایجاد گردیده بود
مبدل به دستگاهی می شود كه هر آن رشته های همبستگی و وحدت را می گسلد نظم و ترتیب
زندگی خانوادگی را برهم می ریزد ، تشتت و تفرقه را با شدیدترین وجه دامن می زند منافع حیاتی
جامعه را به خاطر تأمین امیال فردی و آرزوهای خصوصی زیر پا لگدمال می کند وجدان اجتماعی كه
یگانه سجیه ی یک دستگاه آرمانخواه است و دولت و ملحقاتش را ترك میگوید .
در این لجنزار انحطاط اندیشه های ضعیف و افكار فرد پرستی كه محيط را مساعد یافته اند و شاخص
دوره های انحطاط ملل می باشد به سرعت نشو و نما كرده پیکر جامعه را در میان رشته های در هم
پیچیده خود به زنجیر می کشد .
شهامت فطری و فكر مبارزه جویی برای بقاء حیات جای خود را با آرامش طلبی محض و استقبال
مرگ و سكون می سپارد و در این شرایط شرافت ، انسانیت ، خدمت به جامعه به صورتهای مبتذل و
زننده ای که نشانه ضعف نفس كامل و ترس و جبن یک جامعه ظلم کشیده و مایوس است مثل
تحمل ظلم « پشتیبانی از عناصر فاسد » نوازش دشمن به نام میهن نوازی ، فراموشکاری در مورد
ئخا نین و تبهكاران به نام عفو و بخشش رواج پیدا میکند همه جا دزدی ، خیانت ، چاپلوسی ، تملق و
ارتشاء قیافه وحشتناك خود را آشکار می سازد اما قدرت مبارزه و روح ستیزه طلبی با این نیروهای
اهریمنی جامعه را ترك می گوید .
نارضایتی همه مسلم و قطعی است ولی مشت ناراضی ها به حركت نمی آید سلاسل بندگی را از هم
نمی گسلد دشمن را میشناسد ، مسؤول را تشخیص می دهند اما فلسفه شوم آرامش طلبی و اینكه
آرامش مافوق موجودیت انسانها و ملتها ارزش پیدا نموده است اجازه كوچكترین جنبش و حركتی را
نمی دهد . 


كسی به فردای خود امید ندارد آینده ای نمی شناسد و برای خود حقوق ثابتی قایل نمی شود جامعه
را از خود نمی داند و جامعه را از خود نمی داند و خود را از جامعه منفك می سازد همه به فكرند دم
را غنیمت شمرده از كوچكترین موقعیت فقط برای خود برای آینده شخص خود برای راحتی و
آسایش نفس خود بزرگترین استفاده ها را ولو به ضرر صدها هزار فرد انجامد ببرند همه در برابر ایراد
آن افراد معدودی كه با خشم و اندوه میگویند ، نظم اجتماع و منافع ملت را چرا رعایت نمی کنید جز
پوزخندهای مسخره آمیز پاسخی نمی دهند این چنین دستگاه متشنج فاسد كه پایه های قدرت خود را
بر روی پیکر رنج دیده ملت استوار ساخته است و قیافه وحشتناكش را با خون میلیونها فرد گمراهی
كه پیکرشان در میان پرده های چرخ این دستگاه عظیم تخریب خورد و درهم شكسته گردیده است
رنگین نموده نه تنها خود به سرعت طریق اضمحلال و انحطاط را طی میکند بلكه در این سفر شوم
تاریخ ملتی را نیز به دنبال خود میکشاند .
عناصر موذی و فردپرست بی بندوبار بهترین شاخص شناسایی این دوران به شمار می رود در این
روزهای شوم زندگی ملتهاست كه آنها قدرت عجیب و سرسام آوری بدست می آورند اقتصاد ملی ، امور
سیاسی ، کارهای فرهنگی و اجتماعی به دست این عناصر پست كه جز خود خواهی و اجرای امیال
خصوصی آرزویی ندارد قلب ماهیت میدهد در این دوره بزرگترین شخصیتهای دستگاه منحرف از
میان این عناصر خود نمایی میکند و برای افراد آرمانخواه و اصیل حق زندگی و اظهار حیات باقی
نمیماند عناصر بین المللی و غیر ملی كه هیچگونه بستگی با حیات و موجودیت ملت ندارند قدرت را
به دست آورده حساس ترین مراكز اجتماع را تسخیر میکنند پنجه شرکتهای تجاری بین الملل ، نفوذ
باندهای سیاهکار جهانی یکباره متوجه پیکر خرد شده جامعه ای می گردد كه قدرت آرمانخواهی را از او
سلب كرده اند و قادر به دفاع از خود و منافع خویش نیست در این دوران است كه اقلیتهای خائن از
زیر لاكهای خود بیرون آمده كسب قدرت می کنند و اختیار مردم را از نظر مطلقا تحت اختیار خود در
آورده بر طبق نقشه قدرت های غیر ملی انجام وظیفه می کنند . 


این اقلیتها از یک سمت با چنگال خود بی دریغ خون پیکر اجتماع را می مكند در حینی که به نام
متاع از جانب دیگر سم فساد و بدبختی را در عروق و شرایین اجتماع ناتوان و معتاد شده سیه روز و
بدبختی كه خود ناتوان و بدبختش نموده اند وارد می سازد .
كافه ها ، كاباره ها ، میخانه ها و مجامع فساد دیگر كه بهترین قبرستان زندگی خانوادگی و عامل
تخریب قدرت و حیات نسل است به دست افراد این اقلیتها دایر میگردد .
این عناصر موذی برابر جامعه گنگ و گیج ـ جامعه ایکه اعتماد به نفس را از دست داده و مغز متفكر
او یعنی دستگاه رهبری و هیئت حاكمه به صورت مغزی گندیده و منحرف در آمده است دامهای
بسیار می گستراند و آهسته او را به منجلابی از فساد و بدبختی می کشاند .
این اقلیتهای خائن كه نقشی جز ایجاد فساد ندارند بر گرده جامعه سوار شده با دشمنان دیرین او
بیعت میکنند و از پشت بر مغز جامعه كوفته به خیانت تسلیم دشمنان فرصت طلبش می سازند .
مكتب رهبری باید هنگام مبارزه عناصر موذی مولد فساد و اقلیتهای فاسد بی بند و بار را از نظر دور
ندارد و همیشه در هر حال علیه آنها سرسختانه بجنگد ماسك آنها را بردارد ، مردم را به ماهیت آنان
واقف كند و جامعه ملی را از وجود مخرب و غیر قابل اصلاحشان مصون سازد .
اگر در جامعه فریاد مبارزه با جاسوسی و دریوزه گری به آستانه سفارتخانه های بیگانه در گوشه و كنار
طنین انداز است خوب است همه بدانند كه بهترین پناهگاه میکروب جاسوسی و عامل دریوزه گری
واحدهای غیر ملی است كه در قبال ملت و تاریخ آن هیچ گونه وظیفه و تعهدی ندارند .
این مفاسد اخلاقی و این ابتذال سیاسی و فکری گفتیم كه چگونه از صفت پلید عدم اعتماد به نفس
سرچشمه میگیرد مردم خود را نمی شناسند و به نیروی شگرف خود برای محو بدبختیها و تأمین
حیات پر افتخار واقف نیستند خود را كوچك ضعیف بدبخت و غیر قابل اصلاح می دانند تبلیغات
اجانب و تلاش دستگاه حاكمه كه مقصر و مسئول وضع ناگوار زندگی مردم می باشد همه جا ملت را
سبب انحطاطی معرفی می کنند كه در ساخت آن دستی جز دست آنان در کار نبوده است .
روی این تبلیغات پر دامنه و تلقینات شوم مردم اغلب مفاسد را می شناسند و علل بدبختی را تشخیص
می دهند اما برای رفع آن معایب و مبارزه با مفاسد خود را عاجز می انگارند حقوق از دست رفته ملت 


خود را آگاهانه درك می کنند ولی برای اظهار و تقاضای آن حقوق سلب شده بیم از خطر احتمالی و نا
معلوم فرصتی باقی نمیگذارد می ترسند ، حتی شاید حاضر نباشند در مغز خود فكر استرداد حقوق از
دست رفته و مبارزه قاطع با غاصبین حقوق ملی را بنمایند مردم می دانند دشمنان ملت چه کسانی
هستند پی می برند چه دستهایی در خون آنها سم كشنده تزریق میکند اما منتظرند تا دشمن بر جسد
نیمه جان ملت به شادی پایکوبی كند و بدن مشرف به موتش را قطعه قطعه نماید عدم اعتماد به
نفس چنان مردم را در زنجیر ترس و یأس اسیر نموده كه دست خون آلود دشمن را به نام دوستی می
فشارند و برابر ادعاهای جدید و تعدی های جابرانه اش كوچك ترین مقاومتی ابراز نمی دارند این
ضعف روحی است كه میدان را برای تاخت و تازهای جدید دشمن باز میکند و او را بیشتر گستاخ
مینماید تا بی شرمانه ادعای غصب حقوق حقه ملت را به گوش مردم فرو خواند دشمن به خود حق
میدهد كه همچنان به زیر تازیانه ظلم و تعدی خود گرده مردمی را كه تسلیم زور میشوند کوبیده و بر
فراز پیکر خرد شده جامعه ای که سلب مقاومت و نبرد از خود نموده است پایه های استیلای جابرانه
خویش را همچنان استوار سازد .
در این حال خونهای پاکی که برای حفظ ارتباط خون و خاك باید بر زمین های میهن ریخته شود در
عروق و شرایین منجمد و نیم مرده بی اثر و غیر متحرك باقی میماند و در تار و پود زندگی مرگبار و
سیاه به سمت انحطاط اسفناکی پیش می رود... خونی كه می خواهد سیلان و حركت یابد خونی كه
میخواهد بر روی صخره كوهها و بر ساحت دشتهای میهن جاری شود اما زنجیرهای ترس و جبن او را
در میان خود اسیر كرده اند .
یک ندا ... یک هماهنگی با فریاد و خواست خون کافی است تا زنجیرها را پاره كند .
در این دوره بحرانی است كه دستگاه رهبری جامعه و مكتب اجتماع ملی می تواند راه مبارزه خود را با
اندك تعمق تشخیص دهد دشمنان ملت را بشناسد ماسك ها را از چهره تلاشهای منحرف سیاسی
بردارد نقابها را پاره كند و قیافه شوم دشمنان را كه به زیر ماسك حمایت از جامعه و مبارزه با مفاسد و
بدبختیهایی كه خود موجد اساسی آن میباشد مخفی شده اند به مردم نشان دهد در این حال وظیفه
سنگین و تاریخی مكتب مبارزه ملی نمودار می شود و راه دشوار او معلوم می شود .


مكتب مبارزه ملی قبل از هر چیز باید تبلیغات مثبت را برای محو ضعف نفس ایجاد اعتماد و اطمینان
به آینده در دلهای مردم آغاز كند مبارزه او با دستگاههای تبلیغاتی دشمنان ملت و تلقینات ممتد و
پر دامنه ایادی استعمار كنندگان بدون انحراف باید ادامه پیدا کند می بایست نشان داد كه نسل های
گذشته در چه مواردی زنجیرهای گران اسارت را كه دشمنان بر دست و پای ملت ایران بسته بودند با
مبارزات دلیرانه از هم گسیخت و قادر به نجات خود و تجدید عظمت دیرینه ملت و میهن شد باید
این تظاهر نبوغ ملی را واضح و روشن جلوه گر ساخت و نیروی شگرفی را كه هنوز در نهاد خون ما
نهفته است و قادر به رهایی ایران از میان این همه مذلت و زبونی می باشد به صورت یک حقیقت
مسلم موجود كه با كمال قدرت تجلی كند به مردم شناساند مردم باید بدانند كه زیر این گونه های
زرد ِگود نشسته و در نهاد این كالبدهای رنجدیده ی نحیف ، قدرت لایزال نسل ایرانی پنهان می باشد
باید ژنهای این نسل نبوغ ملی ملت ایران را به حركت آورد فقط یک مبارزه ممتد و طولانی قدرت
ایجاد این تحرك و سیلان شدید خون را خواهد داشت مكتب مبارزه ملی با كمال شجاعت باید پرچم
چنین مبارزه ممتد و خونینی را در دست بگیرد و عالیترین و بهترین شعارها را كه بستگی با خواست و
خون ملت و آرمانهای ژنی نسل داشته باشد فریاد بلند مطرح سازد هدف ملی و تاریخی جامعه ایرانی
را همیشه و در هر كجا گوشزد كند از ضعف کنونی نهراسد و بداند كه این ضعف وابسته تشکیلاتی
است كه دور از وجود و خواست ملت ایران است .
دلاورانی که این نبرد ملی را آغاز می کنند باید بدانند زمینه حساب آنها دستگاه موجود و قدرت
متزلزل تشكیلات مخرب آن نیست بلكه پایه محاسبات آنها همان نیروی لایزال و شگرفی است كه
میان ذرات خون ملت خود جستجو می کند .
نهضت ملی میبایست حقوق از دست رفته خود را هر قدر حیاتی و مهم میباشد خواستار گردد اظهار
این ادعا كه متكی بر حقوق مسلم ملت ایران است هر قدر به منافع دیگران لطمه آورد هر قدر
دشمنان ملت را خشمگین سازد نمی تواند كوچكترین دلیل برای انحراف مبارزات ملی محسوب شود
مكتب مبارزه ملی با كمال شجاعت و امیدواری باید حقوق غصب شده را مطالبه كند و در مبارزات
خود جسارت را یگانه عامل اساسی قرار دهد . 


سیاست بازی ـ پرده پوشی حقایق به نام رعایت نزاكتهای سیاسی بزرگترین خبط و اشتباهی است كه
گاهگاه ممكن است جلوداران مبارزات میهن پرستانه و جنبشهای ملی مرتكب شوند .
آنها لازم است بدانند برای بیداری ملت خود می کوشند نه به خاطر نرد ِسیاست باختن جامعه فقط
محسوسات خود را به صورت واقع و ساده درك میکند پس لازم است برای او كاملاً و بدون هیچگونه
پرده پوشی حقایق را بیان نمود حقایقی كه با سنجش نیروی دشمنان و موقعیت آنان در اجتماع به
دست نیامده است حقایقی که وجود خارجی دارد و تباین بسیار با وضع روز و موقعیت دشمنان ملت
خواهد داشت باید بدون بیم و هراس عوامل بدبختی جامعه را معرفی نمود .
آیا كوشش مردان و زنان میهن پرست به خاطر نجات ملت از غل و زنجیر اسارت است یا برای سازش
با پستی و زبونی ،آیا مبارزه مقدس ما برای بیداری مردم است یا به امید پای گذاردن به شانه مردم ؟
اگر در مبارزات میهن پرستانه عظمت ملت و شرافت تاریخ ما اصالت دارد خوب است مبارزه را اساسی
و جسورانه ادامه دهیم بگذارید دشمنان ملت حقایق را بشنوند برای محو نهضتی كه از آغوش ذرات
خون ایرانی ریشه گرفته است دست به حملات دشمنانه زنند .
اما همین حملات و اعمال بی رویه آنهاست كه جریان نهضت را شدیدتر و نیرومندتر می سازد .
رهبران نهضت هرگز نباید به دشمن روی توافق نشان دهند دشمن را هر قدر قوی و نیروند است باید
در همه حال دشمن خواند و مردم را متوجه نمود كه از او فاصله گیرند .
این خیانت غیر قابل عفو است كه به نام رعایت نزاكت های سیاسی و در نظر گرفتن اصول علم
سیاست ! دشمنان حقیقی را با تبلیغات وسیع دوست ملت جلوه دهند و ملتی را كه سالهای متمادی
است شانه اش به زیر تازیانه ظلم دشمنان نابكارش متلاشی شده این سان بفریبند .
اصولاً باید دانست سیاست ، سازش با دشمن و پوشیده داشتن حقایق نیست . سیاست ملت به سوی
آرمان اوست رهبران سیاسی جز این راهی ندارند كه برای سیر ملت به سوی آرمان های قطعی مبارزه
را ادامه دهند حال این سیر به سوی هدف با هر مانع و با مخالفت هر مخالفی روبرو می شود اشكالی
نیست . 


باید در نظر داشت راه مبارزه فقط از آرمان ملی و وظایف ما الهام می گیرد نه اینکه سازش با محیط
متشنج و عوامل فسادی كه خود هدف نبرد خونین میهن پرستان است روش سیاسی ما را روشن كند .
مكتب مبارزه ملی كه بخواهد علل بدبختی جامعه را بیان كند و علیه آن علل مبارزه را تا افق پیروزی
ادامه دهد محق نیست روش تدلیس و استتار را در مبارزات خود پیش گیرد ، بدون شك بزرگترین
عوامل بدبختی ملتها دشمنانشان می باشند .
قبل از هر چیز باید ماسک را از چهره این عوامل برداشت و علیه عمال آنان مبارزه نمود .
مگر نه آنكه مردم باید همواره آگاه و .... بیدار باشند ؟ آگاهی آنان ممكن نیست جز با شنیدن و مكرر
شنیدن حقایق ؟
رهبران ترسو ملت خود را منحرف می كنند
جامعه را دچار گول تاریخی می سازند كه صد در صد به نفع دشمنان و متضاد با آرمان های میهن
پرستانه است به خیال حفظ منافع موهوم منافعی كه از ترس و جبن در حفظ مصالح دشمنان
نیرومند جستجو میکنند جامعه را در غفلت می گذارند آن وقت از غفلت مردم اظهار گله و حتی
ناامیدی می کنند در صورتی که مقصر خود آنها هستند آن ها كه پیشاپیش مردم به نام رهبر و پیشوا
حركت می کنند ولی از ترس راهی را می پویند كه طریق دشمنان ماست آنها مقصرند كه در موقعیت
خود مردم را برای یک مبارزه ملی و آشتی ناپذیر با دشمنانش آگاه نساختند .
ملت برای رهایی از گرداب بدبختی بیداری می خواهد بیداری او با یک مشت تبلیغات جبن آمیز و
دروغی میسر و ممکن نیست بیداری او فریاد حقیقت و ندای راستی را ایجاب می کند بیداری مردم جز
با ادعای حقوق از دست رفته و شناساندن دشمنان واقعی ملت میسر و ممکن نیست .
استدلال این رهبران ترسو و جبون این است كه اگر حقایق را بگوییم دشمنان قوی چنین و چنان
میکنند شگفتا ! پس دیگر ادعای شما چیست و فرض وجود شما با یک عامل مستقیم بیگانه ، با آن
وجود های فرومایه كه سر به آستانه دشمن می سایند چیست ؟ مگر دشمن نمی داند كه دشمن ماست
و یا اگر بداند ما بر دشمن بودن او آگاه می باشیم بر ما چه خواهد كرد باید اطمینان داشته باشید
دشمنان خوب می دانند كه شما بر خصم بودن آنها واقف شده اید و این خوش آمد گویی ها و 


لبخندهای مزدورانه مظهر ترس و جبن است كه روح شما را در خود می فشرد و قدرت مبارزه را از
شما سلب نموده است .
مهر و محبت های بیجای ما به دشمن كه سالهای متمادی است به ملت ما ظلم می کنند و هستی و
حیات خود را در ضعف و زوال میهن ما میداند چیزی جز تسلیم بیشرمانه و دور از حیثیت تاریخی ما
نیست . دشمن هر گاه منافعش ایجاب كند تا هر جا كه قادر باشد به ما تعدی می کند تعدی او نه به
خاطر مخالفتهای ما و بیداری مردم این سرزمین است تعدی دشمنان به خاطر حفظ منافعی است كه
برای خود تشخیص داده اند حال اگر این تشخیص در آن روزگاری باشد كه دیدگان اشکبار خواهران
و برادران ما را شما رهبران ترسو بر چكمه آنها می یسا ید باز تازیانه ظلم خود را بر این پیکر های
رنجدیده می کوبند و چكمه خود را بر فرق ملت مظلوم و تسلیم شده ای که سر به خاک پایش می
ساید خواهند كوفت .
رحم و مروت برای دشمن معنی و مفهومی ندارد اصول اخلاقی برای اقویا چیزی جز حفظ منافع آنها
نیست . این حقیقتی است تلخ که باید ملتهای ظلم کشیده و رنج دیده درك كنند تا راه خود را پیدا
نمایند .
رحم در قاموس موجودات ضعیف و اشخاص و ملل مغلوب ممكن است موجودیتی که بی شباهت به
رویاهای پوچ و خنده داری نیست پیدا كند ابراز لطف و مرحمت از جانب دشمن دلخوشی كودكانه
ای است كه موجود مغلوب هنگام یأس و ناامیدی کامل برای خود قائل می شود .
این انتظار بیجا از دشمن ، نحله سیاسی رهبران جبون ترسو است كه اغلب ملل مغلوب را در خمود ی
و سستی گرفتار ساخته آنها را از میدان نبرد خارج میسازد و حقوقی را كه شاید هنگام مقاومت و نبرد
دشمن هرگز موفق به غصبش نمی گردید دو دستی تسلیم او می کند بنابراین مكتبی كه پرچمدار
جنبش ملی است نباید از ابراز حقایق و طرح شعارهای واقعی كوچكترین بیم و هراسی داشته باشد
حقایق را بدون هیچگونه تحریف و تغییری باید بیان ساخت در مبارزات ، تبلیغات و مقابله با تلاشهای
منحرف سیاسی فقط یک دستور میتواند راه و طریق او را معلوم سازد .


درك حقیقت ، گفتن حقیقت ، پیروی از حقیقت 


هیچ راه هیچ دستور و فرمول دیگری با هیچ استدلال و منطق برای نهضت ملی كه حاوی نیاز ملت و
آرمانهای میهن پرستانه است قابل قبول نیست راه تكامل نهضت ملی پیچیده و مرموز و غیر آشنا نمی
باشد پس از مدت کمی افراد ملت پی به ماهیت مكتب اجتماعی ملی خواهند برد و همه راه روشن و
سیاست صریح او را خواهند شناخت و از جان و دل به آن سو می روند كه نهضت ملی یعنی مظهر
تاریخ آنان برایشان بازگو می کند در چنین هنگام نهضت احتیاج نخواهد داشت مثل احزاب دست
نشانده و تلاشهای منحرف سیاسی با پتك اصول فکری خود را در مغز مردم فرو كند بلكه این خود
فرزندان میهن خواهند بود كه نهضت ملی را از یگانه راه تاریخی به طرف پیروزی و عظمت می
كشانند و با كوششهای بی دریغ خویش اساس مبارزه را كه نسل به نسل ادامه پیدا میکند استوار
می سازند ولی گامهای نخستین است كه باید از جانب جلوداران صفوف نبرد بدون بیم و هراس محكم و
لغزش ناپذیر به سوی هدف برداشته شود جریانی كه راهی برای خود در قلب جامعه نیابد مطمئناً
نهضت حقیقی و ملی نیست بلكه اندیشه استقرار رژیم و طرز فكر تحمیلی است كه با احساسات و نیاز
ملت كوچكترین توافقی ندارد این تحریکات سیاسی نه تنها قادر نیست برای مردمی که رنج می برند و
تحمل دردناك ترین محرومیت های ملی را می نمایند كوچكترین مرهمی محسوب شود بلكه برای
آنها جز زیان شهری نخواهد داشت . فقط یک نهضت ملی و اجتماعی است كه می تواند ملت را از این
گیر و دار رهانیده دوباره زندگی شایسته او را آغاز كند این نهضت حقوق حقه از دست رفته ملت را با
كمال جسارت مطالبه میکند و دشمنان جامعه را بدون هیچ شک و تردید معرفی می نماید و با
تلاشهای منحرف و تبلیغات سوء دشمنان در تمام جبهه ها یکسان می جنگد نهضت ملی جامعه را
برای سازش با دشمنان نمی خواهند بلکه مردم را به نبرد با کلیه مخالفین منافع ملی ندا می دهد .
نبردی که بی شک افتخارات آن استوار بر كوشش هزاران هزار سرباز دلاور و آرمان خواهی خواهد بود
كه در راه حفظ شرافت ملی می جنگند نبردی كه گروندگان به آن آغوش باز مرگ را استقبال می
كنند تا ملت را از مرگ تدریجی برهانند و زندگی و حیثیت تاراج شده اش را اعاده دهند .
این نبرد مقدس ادامه خواهد داشت نه برای یک سال ، نه ده سال بلكه برای زمانهای بسیار تا اخذ
نتیجه تا افق پیروزی .


۳ ـ نـدای مـا
به شما فرزندان ایران ... شما كه بحرانی ترین ادوار تاریخ خود را طی می کنید و تا حلقوم در منجلابی
از مذلت و بدبختی ، ضعف و فرومایگی غوطه می زنید ، شما كه به زیر شلاق دژخیمانی كه به دست
اجانب و دشمنانتان بر ملت پراكنده ایران حکومت می کنند آرام و قرار از دست داده اید به شما كه
سالها و قرنها در سرزمینی كه پر از افتخار و عظمت است پدرانتان سربلند زیستند و سرافراز تومار
تاریخ را درهم پیچیدند .
به شما كه روزگاران بسیار در زیر لوای وحدت زیست شایسته ای داشته و اكنون بندهای تفرقه را بر
دست و پایتان استوار نموده اند .
به شما ای گروه مردان و زنان ایران زمین ... شما كه در پشت سر خود جز یک زندگی شرافتمندانه و
تاریخ پر افتخار نمی بینید شما كه در نهاد خویش جز یک خون یک احساسات و ایده آل چیزی
مشاهده نمی كنید و آینده را جز سیاهی و ظلمت ـ درك نمی نمایید .
این ندای ماست به تو ـ این فرمان خون توست ـ خونی كه خواست او عظمت ـ آرمان او وحدت و
آرزوی فطری او سرافرازی ملت ایران است این فریاد ژنی نسلی است كه نمی خواهد نابود شود نمی
خواهد اسیر و بنده زندگی كند .
فرمان خون تو است به تو ایرانی كه در سراسر فلات ایران از بلندترین منطقه های جبال سر به
آسمان کشیده اش تا دور افتاده ترین دامنه های دستش به سر میبری
نهضت ما تو را آوا میدهد .... نهضتی كه استوار بر نیاز ملت تو و خواست عظمت خواهی خون تو است
نهضتی كه استوار بر تاریخ و احساسات و منویات ملت تو و فردای پر افتخار تو است ......
گوش دهید تا فریاد آشنا را در محیطی كه پر از نعره های خصمانه و عربده های اهریمنی است درك
كنید .
گفته شد که دنیا به سوی اتحاد كامل ملل واقعی پیش می رود و دیگر قدرتهای متشكل و متمركز
مللی که در قبال دیگران جز منافع خود وظیفه ای دارند اجازه نمی دهند بخشهای كوچك از ملتی 


جداگانه یا جز دول دیگر زندگی كند ممكن است ما شاهد چنین وضعی باشیم ولی بی شک برای آن
قطعات دور افتاده از پیکر واحد و برای این قدرتهای تجزیه شده متشتت جز بردگی و اسارت
سرنوشتی نیست بسیاری از ملل این تشخیص را دارند كه باید برای حفظ موجودیت خود تأمین
قدرت اختلافات جزیی را كه ذاتی ملتها نیست كنار گذارده تحت یک درفش و در یک واحد ملی
متشكل و مجتمع شوند این راه آنهاییست که تشخیص دادند رعایت اصول اخلاقی ، بشریت و مساوات
فقط بهانه ای است برای اقویا به خاطر تحمیق و اسكات ضعفای رنجدیده كه می خواهند بندهای
اسارت را بگسلند .
این حقیقت را باید ما هم درك كنیم ـ آنگاه برای تأمین زندگی شرافتمندانه گام برداریم زندگی دور
از بندگی و اسارت از آن ملت آزاده است كه قدرت دفاع و مقاومت برابر متعدی و ظالم داشته باشد به
ویژه امروز كه نیروهای انسانی به صورت واحد های قوی متمركز در آمده است و دیگر قدرتهای ناچیز
قادر به هیچ گونه ابراز وجودی نخواهند بود .
ملتهای بیدار كه روزی وطن خود را به صورت كشورهای پوشالی متعدد می دیدند امروز اختلافات
جزیی را برطرف نموده به سوی وحدت حقیقی و پایدار رهسپار گردیده اند درك تهیه نیرو ، نیروی
کافی و بزرگ ملل را وادار نمود كه هرگونه اختلاف نظر و دوگانگی را ریشه کن کنند و برای دفاع از
حقوق حقه خود و جلب منافع خویش ولو به ضرر میلیونها انسان پریشان خاطر باشد متشكل شوند .
این ملتهای اسیر و زجر دیده اند كه به تحریک اقویاییکه نفع خود را در زوال و انحطاط دیگران می
بینند وحدت خود را خدشه دار نموده ملیتهای كاذب خود را زندانی واحدهای پوشالی و تخیلی
می کنند معلوم نیست به چه عنوان باید ملل قوی بلوكهای سیاسی را استوار بر واحدهای ملی و نژادی
كنند آنگاه به عنوان ایجاد دنیای نو و اساس جدید زندگی ، ملتهایی را كه آنها خود بر خاكستر
بدبختی نشانده اند محكوم به تجزیه و استقبال دردناكترین تفرقه ها نمایند ؟ !
ما درباره علل ایجاد این اتحادیه ها و بلوكهای سیاسی بحثی نمی کنیم و شرایط سیاسی و نتایج
اجتناب ناپذیری را كه از این تشكل به دست می آید اكنون مورد نظر قرار نمی دهیم همین قدر باید
دانست علت و نتیجه هر چه باشد امروز اتحاد های ملی و نژادی به سوی کمال و تعالی می گراید ولی 


در چنین موقعیتی آنها كه می خواهند حكومت ظالمانه چنگیزی خود را بر دنیای افسون شده حفظ
كنند قدرتهای جبار مخرب تمدن كه سالهای بسیار است دنیا را میان خود تقسیم كرده اند ملتها را به
سمت تجزیه می کشانند برای آنها ایجاد بلوكهای وسیع سیاسی تأمین قدرتهای شگرف انسانی و
نظامی صلح طلبی و تأمین آرامش زندگی است ولی برای آن ملت هایی كه سالهاست خاك میهنشان
جولانگاه سربازان خون آشام صاحبان قدرت گردیده است حتی اندیشه تأمین وحدت و آرامش در
واحد ملی جنگ طلبی و مبارزه با بشریت است امروز میلیونها سر نیزه خونبار سربازان اسلاو یکجا
كنار هم به حركت در آمده است تا هستی آن كسانی را كه قرون و اعصار متمادی است برای بنای
تمدن بشری رنج میبرند به كلی تاراج كند و بر پشت زمینهای مقدسی كه همواره ملجاء انسانی ترین
شیوه های زندگی بود بنای بربریت را به پا كنند.
قدرتهای بیکران سرمایه جهودها كه نتایج تاراج اموال ملتهاست همدوش نیرنگ گروه آنگلوساكسون
به یکجا متمركز شده ، برای محو ملتهایی كه سالها است اسیر اسارت بردگی آنگلوساكسن ها می
باشند به كار افتاده است .
ولی خواست جنون آمیز حفظ عظمت این قدرتهای اهریمنی می خواهد هر گونه نیروی مقاومت و
رستاخیز را از ملتها سلب كند این خواهش خطرناك دشمنان ماست كه ملتها را همه جا محكوم به
تجزیه و گسستن رشته های وحدت می سازد .
ملتی که تحت تاثیر تبلیغات صاحبان قدرتهای اهریمنی و عمال خائن آنها قرار گرفته به وحدت ملی
خویش لطمه وارد می آورد و خود با دست خود رشته های حیات خویش را می گسلد . سرنوشتی جز
تمدید اسارت نخواهد داشت ملتی كه افرادش بانگ اتحاد را با سامعه سنگین شده خود درك نكنند و
دست دوستی به سوی هم میهنان خود پیش نیاورند تا وحدت از دست رفته را به خاطر حفظ حیثیت
و شرافت زندگی تأمین كنند سرنوشتی جز تحمل رنجها و مصائب نخواهند داشت .
شما فرزندان فلات ایران ...... شما مردان سلحشور افغانی و جوانان جنگجو و عظمت طلب كرد شما
بلوچهای آواره ایرانی و شما مردان ستمكش و آرمانخواه آذربایجان و قفقاز ـ شما زجر دیدگان كناره
های خلیج هم میهنان لخت و عریان مسكن گزیده بر زمینهای پر ثروت بحرین . 


شما كه در سراسر ایران زمین تحت سخت ترین شرایط زندگی سیاه و رقت باری را ادامه می دهد اگر
زندگی می خواهید اگر حقوق از دست رفته خود را مطالبه می کنید
اگر می خواهید به این بدبختی كه گریبان گیر شما و دودمان شماست خاتمه دهید اگر دیدگان
اشكبار فرزندانتان و گونه های زرد و فرونشسته عزیزان شما دلهایتان را بدرد آورده است اگر
خواستارید كه به ظلم و جنایات چندین ساله دشمنان خود پایان دهید برخیزید .
شما هم به سوی اتحاد و وحدتی كه خواست و نیاز خون شماست به حركت آیید شما بیش از
هر جامعه و ملتی حقِ داشتن چنین اتحاد خلل ناپذیری را دارید در شرایین شما خون عظمت خواه
ملتی سرافراز جریان دارد .
هزارها سال پدران شما زندگی شرافتمندانه را در لوای اتحاد و یگانگی ادامه دادند با یکدیگر شاهد
فتح ها و پیروزی های بسیار متفاوت بوده و یورشهای جابرانه را متحمل شده اند .
شما از هم جدایی ندارید ـ وجود هر یک از شما مظهر خون واحدی است كه در عروق شما جریان
دارد . شما وارث تمدن پردامنه و عالمگیری میباشید كه نتیجه قرون متمادی رنج نسلهای ایرانی
است .
هم میهن : اندیشه كن ـ ممكن است با تکیه بر خواهشهای خون اندیشه های پست تلقین شده را
كنار گذاریم و گوش به آن ندایی دهیم كه در روح ما فریاد میزند و نهاد ما را به حركت در می آورد
این ندا از تو می خواهد پاسخ گویی ـ كه جدایی برای چه ؟ برای اینکه دیگران به هیچ چیز ما ابقا
نكنند كاخ آقایی خود را بر پیکر خورده شده ملت ما استوار سازند میلیونها اجساد خواهران و برادران
ما را سنگهای راه پیروزی خود كنند ؟ !
برای اینکه دست بسته ملت ما را تسلیم جلادهای خون آشام نمایند و از هر سمت بر مغز ما بكوفند تا
قربانی بی زبان مطامع و هوسهای دیگران باشیم ؟
این شكمهای فرو نشسته از گرسنگی سالهای متمادی و این بدنهای سوخته و خورده شده از عریان
بودن و تحمل دردناكترین مشقات کافی نیست كه ما را به خود آورد ؟ 


این میلیونها جوانان در خاك خوابیده با یک دنیا آرزو كه فقط فدای امیال دشمنان ما شده اند این
خواهران و برادران بلوچ تو كه در دامان سرزمین مقدسی که سالیان دراز آباد و پر از ثروت بود اكنون
خون میخورند و علف میچرند بس نیست تا ما را وادار كند به خواست و فریاد خون خود گوش دهیم؟
اكنون نباید بخواهیم و به خاطر این خواست نبرد را آغاز كنیم تا دوره بندگی و پراکندگی به پایان
رسد ؟
شما را كه اكنون به تحریک و به خاطر تأمین منافع دشمنان ایران از هم دور نموده اند چه بسا اوقات
به خاطر یک شخصیت تاریخی یا ادبی با هم مبارزه می کنید .
هر یک آن را از آن خود می دانید غافل از اینکه هر دو ، هر سه و همه شما حق دارید زیرا همه از یک
ملت واحد و بسته پیکر تجزیه ناپذیری می باشید میراث شما یکی است و در مباهات به میراث نیاکان
همه یکسانند نوابغ ادبی ، تاریخی و مذهبی و تمام افتخارات شما یکی است هرگز یکی بر دیگری
رجحان ندارید .
این دست خیانت و دورویی است كه بین شما تفرقه انداخته برخیزید تا باهم و در كنار هم این
دستهای ناپاک را قطع کنیم برخیزید تا پلیدیها را یکجا طرد نماییم برخیزید تا باز هم مثل دهها قرن
متوالی در كنار هم زندگی شرافتمندانه و پر افتخاری را ادامه دهیم .
این زندگی توام با تجزیه برای ما جز ننگ و مذلت چیزی در بر نخواهد داشت هم میهن . .. زندگی
سراسر ننگ و تباهی فراخور وجود عالی تو نیست تو همیشه آزاد و سربلند زیسته ای همیشه محترم و
با ارج بوده ای این روزهای سیاه برای تو مظهر زندگی نخواهد بود خوب میدانی که مرگ تدریجی و
دردناكی است .
برای از هم گسیختن این بندهای مذلت و برای رهایی از این فرومایگی و فلاكت چاره ای جز اتحاد و
یگانگی نیست وحدت ملت ما ضامن پیروزی ما و نسلهای فرد است همانطور كه تفرقه موجد وضع
ننگین کنونی و سیاهی روزگار آینده خواهد بود .
هم میهنان افغانی :
شما با نیروهای محدود خود در دنیای کنونی چه خواهید کرد ؟ 


شما چه آینده ای می بینید جز تباهی و سیاهی ؟ تو هم میهن افغانی من گمان میداری پانزده
میلیون ساكنین كشور پوشالی ( پرس ) بی وجود تو و برادران و خواهران دیگر خواهند توانست
زندگی پر از افتخار روزهای گذشته را تجدید كنند ؟ آنها هم یکه و تنها باید همچنان بر گردن خود
حلقه های زنجیر اسارت بیگانه را حس كنند و سنگینی بار ظلم و تعدی را تحمل نمایند .
ای گروه مردمان رنجدیده افغان تبلیغات دستگاهی بیگانه پرست را به حساب هم میهنان دیگر خود
نگذارید ما فریاد بر می داریم كه بین ما كوچكترین اختلافی نیست این مرز بندیهای دروغین چیزی جز
طرح سیاسی دشمنان ما نمی باشد .
شما نادر را از آن خود می دانید در صورتی که دیگر هم میهنان شما نیز او را بزرگترین نابغه تاریخی
می شمارند شما غاصب نیستید و ما هم حق شما را نگرفته ایم حق با هر دوی ماست .
چه برادر و خواهران هم خونی هستیم كه وارث میراث اجداد واحد خود می باشیم .
تا تاریخ به یاد دارد ، تا زمانه به خاطر می سپارد از هم جدایی نداشته و نداریم این چنگال خون آشام
دشمنان ماست كه گلوی ما را می فشرد تا نغمه های دوگانگی و دشمنی از آن برخیزد .
ولی ما به زیر این چنگالهای خون آشام مقاومت می کنیم و از حلقوم خود ندای تجزیه سر نمی دهیم
اما صدها هزار ایرانی بیدار در سینه خاك سرد خواهند خوابید و بلندگوی امیال دشمنان نمی گردند
بگذارید پیش از این حلقوم ما را بفشارند .... بر بدنهای ما شلاق بكوبند ولی باز صدای رسا فریاد خود
را به گوش تاریخ و نسلهای آینده می رسانیم كه :
روزی فرا خواهد رسید تا یکباره همه با هم فریاد اتحاد و هماهنگی از سینه بركشیم و به سوی وحدت
و عظمت بشتابیم آنگاه پرچم پر افتخار نادر بر سرهای ما سایه افكن خواهد شد و مجد و شرافت
دیرین كه خاص ملت ماست با زندگی ما و فرزندانمان قرین و توأم خواهد می گردد .
ای تاجیک :
تو كه هنوز به زبان شیرین فارسی سخن میگویی و پس از سالها اسارت بندهای كهن با روزگاران كهن
را نگسسته ای تو در چه شرایط و به زیر سلطه چه ددمنشانی زندگی میکنی یک افغانی به تو نزدیک
تر است یا یک روس اسلاو .... ؟ 


یک پارسی درك می کند آمال و آرزوهای تو را یا یک مغول وحشی .... ؟
یک بلوچ هم آهنگ آرزوهای خون تو است یا یک فرد اسکیمو .... ؟
تو خود میدانی که ما چه می گوییم تو آگاهی دلهای پردرد ما با تو چگونه سخن می گوید ما هم
می دانیم كه تو از پشت دیوارهای پولادین و از زیر چکمه های سربازان خون آشام بیگانه چه پاسخ
می گویی ...... اما آماده شو تا نهضت مقدس ما سراسر فلات ایران را فرا گیرد و بیداری مردمان ایران
زمین سدهای نفاق را بشكند .
پرده های تفرقه را در شعله های آتش خود بسوزاند و باز هم پرچم یگانگی را به اهتزاز در آورد .
 .................
تو ای قفقازی می بینی دشمن کلیه مواهب طبیعی و خدادادی را كه از آن تو و ملت تو است از
سینه خاك سرزمین تو بیرون میکشد ..... بنگر كه چگونه ما را فریب داده اند! به نامهای گوناگون
مدتهاست بر شانه های ما شلاق ظلم می کوبند .
اما دیگر بس است بیش از این اسارت و خاموشی ممكن نخواهد بود بیش از این كور و كر نمی مانیم
با جرات و شهامت فریاد بر می داریم :
حقوق از دست رفته خود را میخواهیم میهن بزرگ و پرافتخار ما را آزاد کنید .
زنجیرهای اسارت را بردارید طوقهای عبودیت را پاره کنید این تنها خواهش ما نیست بلكه خواست
ملت و فرمان خون ایرانی است ملت ایران می خواهد مثل تمام ادوار تاریخ باهم مستقل و سربلند
زندگی كند .
تو هم بدان هم میهن من .......... تو هم آگاه باش برادر قفقازی ....... حقوق از دست رفته تو تنها آن
ثروت بیکرانی نیست كه از سینه مرز و بومت بیرون میکشند حقوق از دست رفته تو میهن بزرگ و
تجزیه شده ات می باشد .


شما ای دلیران كرد ........ 
 فرزندان برومند میهن ـ شما كه امروز بیش از هر گروه از مردم ایران مورد بغض و عناد دشمنان
هستید چه قدرت خون ایرانی و خلاقیت روح ایران در سینه ها ی گسترده و بازوان توانای شما تجلی
می نماید .
شما برادران و خواهران شرافتمند ما در سرزمینهای جدا شده و به زنجیر آمده چگونه زندگی می کنید ؟
ای مردان غیور وطن ....... در گوشه و كنار به زیر سلطه حكومتهای جابر بیگانه چگونه تیره ترین ایام
را سپری می کنید .
با تمدن بیگانه و ددمنشانه آنها چه طور می توانید هماهنگی داشته باشید ؟ روح بلند پرواز قلب مملو
از احساسات شما كه كانون آیین میهن پرستی است چه رنجها و مشقاتی را كه تحمل نمی کنید ...... ؟
شما چه زجرها و شكنجه ها كه به نام داشتن عشق به میهن متحمل نمی شوید و چه اشكها كه به یاد
كشور بزرگ اسیر و زیست سرافراز از دست رفته خود نمی ریزید ؟ بیاد داریم كه از صبحگاه تا دل
شب سالهاست به نام عجم ! شما را زادگان مغول و تازیهای بیابان گرد به مسخره می گیرند روحی را
كه حاوی عظمت دنیای بیدار و عالم دانش بشری است با نیشخند های خود زجر و شكنجه میدهند .
ما می دانیم كه چطور به هیچ چیز شما ابقاء نمی کنند و هر لحظه تازیانه های ظلم و عداوت بر پیکر
عریان زن و فرزند شما كوبیده میشود مگر میتوان از یاد برد اقوامی كه قرون متمادی است با ایرانی و
خلاقیت خونش می جنگد اكنون با تمایل دشمنان اروپایی بر میلیونها ایرانی که اسیر شده سلاسل
ظلم و خیانت آنها م ی باشند ظالمانه ترین حکومت ها را تحمیل نموده اند .
این كاروان زنان اسیر شده و كودكان معصوم نیمه جان كه به زیر شلاق دژخیمان ترك و عرب مجبور
به ترك سرزمین اجدادی خود و مهاجرت به نقاط دور افتاده شده اند برای ابد لکه های ننگ تاریخ
جهان محسوب خواهد شد .
چه کسی و چه مقامی حاضر است به این حقایق تلخ توجه داشته باشد ؟ چه کسانی می گذارند تا ما
ببینیم كه چگونه در ضمن این كوچ ها و مهاجرتهای اجباری بین راه هر روز و شب صدها كرد اصیل
را از پای در می آورند و مخفیانه پیکر مردان دلیر و اندام این زنان شایسته ایرانی را به سینه خاك می
سپارند .


اما خواهد رسید روزی كه دست ملت ایران از آستین برآید به مسببین این تیرگی ها و بد سرشتی ها
پاسخ دهد دلهای ما به یاد آن روزهای پر از عدل آینده می تپد اما برای یک انسان شرافتمند برای
ایرانی كه زبونی و بندگی را نمی پذیرد :
انتقام مظهر عدل الهی است
پس خواهد رسید روزی كه دست انتقام ملت ایران پریشانی ها و ماجراهای ننگین كنونی را پایان دهد
دستی قوی كه از آستین ملتی بیدار و كهنسال برخاسته است دستی قوی كه مثل همیشه یکبار دیگر
پیکر دشمنان ایران را خواهد کوبید .
شما مردان و زنان دلیر كرد را ندا می دهیم نهضت مقدس میهن بزرگ ما به شما هشیار باش می
گوید. آماده باشید .....
دیری نخواهد پایید كه پیشاپیش صفوف مبارزین میهن پرچم افتخار ایران بزرگ را به سوی دورترین
نقاط فلات به حركت آورید . آن زمان نزدیک است كه در كشاكش پرشكوه ترین رستاخیز ملی بازوان
نیرومند شما زنجیرهای عبودیت را پاره كند .


هم میهن 
آهنگ نبرد نواخته شد نهضت جاودانه میهن پرستی از قلب فلات بانك بیداری برداشت شما هم به
نیروهای بیدار رستاخیز ملی بپیوندید .
شما هم ای زنان و مردان ایران ....... شما هم ای دختران و پسران سرزمین ما بیایید تا همه برای
عظمت ایران بزرگ برای تأمین زیست سرافراز ملت خود به پیش برویم .
این قضاوت ماست . قضاوت كسانی كه به نیرنگ دشمنان واقف شده اند قضاوت فرزندان بیدار ایران
كه ملت و میهن خود را شناخته اند قضاوت آنان كه تسلیم نیرنگ و افسون نمی شوند بلكه بیدارند و
برای بیداری ایرانی که باید هشیار و سرافراز گردد گام برمیدارند .
سالها بود كه ما نیز در دلهای آكنده از غم و اندوه خود آرزویی درك می کردیم آرزویی بزرگ و پر
افتخار همانطور كه روح و خون شما مردان و زنان ایرانی مالامال از این آرمانهای مقدس ایزدی است . 


ماهم چون شما .... ماهم مثل همه بیم داشتیم كه این آرمان و خواست این فریاد و آرزوی خون را
بیان سازیم بیم داشتیم آنچه را كه تاریخ ما بر ما می گوید و نیازی را كه ملت ما درك میکند بگوییم و
حقوقی را كه از ملت ما سلب نموده اند مطالبه کنیم .
در حالی که دیگر ملل با جسارت و بیشرمی برای غصب حقوق دیگر ملت ها گستاخانه مبارزه میکردند
و میکنند . ما بیم داشتیم كه حق زندگی خود را مطالبه کنیم ولی ملتهای جابر و ستمگر كه میلیونها
مردمان اصیل مشرق زمین را فاقد هستی و حق حیات نموده اند مللی كه صفحات تاریخ جهان را از
جنایات بی حد و حصر خود سیاه و ننگین ساخته اند خود را حامی عدالت ! مدافع آزادی ! و نجات !
ملل می شمارند .
تبلیغات متمادی دول ظالمی كه بر گرده ی خرد شده ملت ما كاخ آقایی خود را استوار ساخته اند .
تلقینات شوم دستگاه های مخربی که سالهای متوالی است بر جامعه حکومت می کنند ؛ ملت ما را در
سکوت مرگباری قرار داده بود
ما این طلسم ترس و سكوت ـ جبن و هراس از اظهار حقایق را شکستیم .
ما سرپوش از روی آرزوهای ملت خود برداشتیم حجابها را به كنار زدیم دیوارها را فرو ریختیم .
خاكستر زمان را از روی آتش بیدار و ابدی خواسته های ملت خود زدودیم حقوق از دست رفته خود
را با فریاد بلند و رسا خواستار شدیم نیازهای ملی را بدون هیچ تحریف و تغییری بیان كردیم آری هم
میهنان .... بگذارید دشمنان ملت بزرگ ما دشمنان وحدت ایران كهن هرچه میخواهند بکنند .
بگذارید خونهای ما را بریزند ـ نفسهای ما را قطع كنند بدنهای ما را قطعه قطعه نمایند تا نهضت
عظمت خواه ما نخستین قربانیهای خود را به پیشگاه تاریخ ایران تقدیم نموده باشد .
اطمینان داشته باشید كه بر فراز جسدهای به خون خفته ما پایه های ایران واحد و نیرومند گذارده
خواهد شد .
دیگر بس است دوران جدایی و تفرقه روزهای سیاه و ننگین کنونی باید به پایان رسد ملت بزرگ و
جاوید ما زندگی شایسته خود را می خواهد .
ایران تجزیه شده ، ایران گرسنه و لخت باید جای خود را به ایران متحد ، ایران آباد و بی نیاز بسپارد .


لازم است همه ما ایرانیان به این حقیقت آشنا شویم كه تأمین زندگی شرافتمندانه جز در پناه قدرت
و نیروی شگرف ملی میسر نیست اتحاد و یگانگی ملت ایران می تواند چنین نیروی ملی را تجهیز كند
پس ضروری است كه قدرتهای متشتت ملت ایران را گرد آوریم .
همه باهم به گرد یک پرچم واحد حلقه زنیم تا با توانایی و نیرومندی به سوی آرمانهای ملت خود گام
برداریم .
امروز میلیونها فرزند ایران بزرگ محكومند كه مرگ و نیستی را استقبال كنند میلیونها زن و مرد
ایرانی فدای امیال و هوسهای دول طماع و استعمار طلب اروپایی می شوند .
میلیونها كودكان ما به خاطر ارضای هوسهای گروهی غارتگر و دسیسه باز در سینه خاک ایران جای
می گیرند .
حق زندگی . .. حق اظهار حیات ، حق تمتع از مواهب طبیعی سرزمین ما را از ملت ما سلب كرده اند
ایرانی بر روی سرزمین زرخیز و پر ثروت خود لخت و گرسنه فجیع ترین مرگها را استقبال می کند
نیروی بازو و قدرت تفكر و كار زنان و مردان ما به بیگاری مشتی غیر ایرانی در آمده است .
شلاق ظلم و جنایت به دست ظالمین و قهاران بیگانه پرست در آسمان ایران یکصدو پنجاه سال است
كه می گردد ، و بر گرده مجروح میلیونها ایرانی اسیر كوبیده می شود .
مردان نیرومندی كه سروری و عظمت داشتند به زیر این تازیانه به گرده های مجروح خود برای به پا
ساختن كاخ یغما گری بیگانه بار می کشند زنان شرافتمند ما ملعبه هرزه گری های اقوامی می گردند
كه از انسانیت و اصول اخلاقی و زندگی طبیعی كوچكترین بویی نبرده اند در سر تا سر این سرزمین
وسیع روزی هزاران هزار مردمان آرمانخواه به نامهای گوناگون به قتلگاه فرستاده می شوند .
آتش جنگهای داخلی ....... نفاق و خویشتن كشی را در گوشه و كنار دامن زده اند ......
گرسنگی ، فقر ، پریشانی ، ضعف و تجزیه ، زبونی و اسارت ـ اینها مظاهر زیست ننگینی است كه به
ملت ایران تحمیل نموده اند .


هم میهنان .......
خواست و تقاضای ما این است كه نمی خواهیم از این پس ملت ایران شاهد این فجایع و مرگ تدریجی
خود باشد .
ما می گوییم باید ملت ایران حق آزاد زیستن متحد زندگی كردن و تأمین افتخارات را داشته باشند .
این تقاضا هرگز ادعای بی پا و یا التجاء و التماس مذبوحانه نیست این تقاضا خواست ایرانی و نیاز
اجتناب ناپذیر تاریخ ایران است .
راه ملت ایران این است كه اگر غاصبین و دول ظالم نخواستند كه تقاضای ما را برآورده كنند ...........
نخواستند که حقوق ما را محترم بشمارند ما هم جز برابر تاریخ و ملت خود در قبال دیگری وظیفه ای
نداریم .
مبارزه و قدرت ملت ما تقاضای خود را برآورده خواهد ساخت .
اكنون ما فریاد خود را برداشتیم ...... مكتب شجاع و با شهامت ما پرچم پر افتخار این رستاخیز ملی
را در دست گرفت .
راهی که تاریخ گذشته ـ زندگی حال و نیاز آینده ملت ایران به ما نشان داده است طی می کنیم .
هدفهای عالی و آرمانهای ملی را با كمال شهامت مطرح می کنیم به كمك تاریخ و طبیعت برای تأمین
وحدت ملت ایران مبارزه را ادامه می دهیم .
هیچ استدلال و منطقی نمی تواند ما را از طلب حقوق غصب شده ملت ایران باز دارد .
جنگ با تمام پلیدیها ، جبهه های مخالف و دشمنان ایران را ادامه می دهیم دشمنان ملت خود را با
صدای بلند می شناسیم .
اندیشه های پلید و تلاشهای منحرف سیاسی را به یک جا می گوییم رشته های نفاق و جدایی را از بیخ و
بن برمی کنیم .
محو فقر و گرسنگی ، تفرقه و پی خانمانی ، غارتگری و چپاول و آنچه را كه مظاهر سیه روزی و
انحراف زندگی ملت ایران است هدف های مبارزه مقدس خود می دانیم .


ایرانی .....
باید برسد روزی كه در دامان ایران بزرگ ملتی سعادتمند و بی نیاز زندگی كند در ایران فردا خانواده
های پریش و بی چیز اطفال معصوم لخت و گرسنه زنان سرگردان و بی خانمان مردان بیکاره و مجرد
سیه روزی و خیانت ضعف و ناتوانی نباید دیده شود .
ملتی نیرومند ملتی واحد در سرزمین پر ثروت خود با شادی كار خواهد كرد .
خانواده های سعادتمند ایرانی ، در سرزمینی كه مال آنهاست با افتخار زندگی می کنند سینه ستبر
مردان نیرومند كانون پر ارزش ترین آرزوهای ملی آغوش گرم مادران جایگاه پرورش فرزندان دلیر و
برومند خانواده های بی نیاز و آرمانخواه سنگرهای تسخیر ناپذیر سرافرازی ایران .......... اینها تظاهر
زیست سرافراز فردای پر افتخار ما است .
اكنون ...... این نیروهای بیدار و دلیر كوششهای به جا و انحراف ناپذیر نهضت ملت پرستانه ما به سمت
آرمان مقدس خود به پیش میروند تمام شما مردم ایران زمین ......... همه شما زنان و مردان ........
دختران و پسران ایرانی را ندا می دهیم كه در این راه هم آهنگ شوید راهی که به سوی آرمان ملت
کشیده می شود آرمانی كه بر پرچمهای برافراشته صفوف جوانان ایران نقش بسته است آرمانی كه ما
می گوییم و شما میگویید راهی که ما می پوییم و شما می پویید این است آنچه كه ما می گوییم و آنچه
شما می خواهید :
فلات ایران به زیر یک پرچم
 پاینده ایران
پایان ـ آبان


.از روزی كه بابل بدست كورش كبیر رهایی یافت . دو هزار و چهارصد و نود سال می گذرد
از روزی كه قدرت ما تمدن انسانی و درفش فرهنگ ملی ما به ظلم و تیرگی پایان بخشید .
از روزی كه درخشان ترین ، پرافتخار ترین و عزیزترین یادبود تاریخ کهن ملت ما است .
نباید كه آن همه قدرت و نیرو در بند بماند و آن همه عظمت و جلال ایران ما نابود گردد .
جهان به ایرانی سرافراز و نیرومند نیاز دارد .
ملت ما باز باید در قبال تاریخ نقش خود را انجام دهد .


تاریخ انتشار : فروردین 1330 شمسی
2490 هخامنشی