<Collection>
<document name="Tudeh" type="Manifesto 1941">
<URL>
</URL>
<Author>
</Author>
<ArticleTitle>
مرامنامه
</ArticleTitle>
<PublicationDate>۱۳۲۰</PublicationDate>
<Text>
اصول اصلی مرامنامه ۱۳۲۰

۱- حفظ استقلال و تمامیت ایران.
۲- برقرار کردن رژیم دمکراسی و تامین کلیه حقوق فردی و اجتماعی از قبیل آزادی زبان و نطق و قلم و عقیده و اجتماعات.
۳- مبارزه علیه هر گونه رژیم دیکتاتوری و استبدادی.
۴- اصلاحات لازمه در طرز استفاده از زمین و زراعت و بهبودی بخشیدن به وضع زارعین و دهقانان و توده زحمتکش ایران.
۵- اصلاحات اساسی در امور فرهنگی و بهداری و برقراری تعلیمات اجباری و مجانی عمومی و تأمین استفاده توده ملت از کلیه مواهب فرهنگی و بهداشت.
۶- تعدیل مالیات‌ها با در نظر گرفتن منافع توده.
۷- اصلاح امور اقتصادی و بازرگانی و توسعه صنایع و معادن و وسایل حمل و نقل از قبیل ایجاد و نگاهداری راه‌های شوسه و تکمیل خطوط آهن.
۸- ضبط اموال و دارائی پادشاه سابق به نفع ملت ایران.
</Text>
</document>
<document name="Tudeh" type="1944 Programme">
<URL>
</URL>
<Author>
</Author>
<ArticleTitle>
</ArticleTitle>
<PublicationDate>۱۳۲۳</PublicationDate>
<Text>
اولین کنگره 
مرداد ۱۳۲۳
برنامه حزب توده ایران
۱- مبارزه سیاسی
۱- مبارزه در راه استقرار رژیم دموکراسی و تأمین کلیه حقوق فردی و اجتماعی از قبیل آزادی زبان - قلم ۔ عقیده و اجتماعات.
۲- مبارزه با رژیم دیکتاتوری و استبداد.
٣- خاتمه دادن به اعمال خودسرانه مامورین شهربانی و ژاندارمری و سایر عمال دولت.
۴ - تشکیل دادگاه عالی ملی برای محاکمه و مجازات اشخاصی که به مملکت و آزادی خیانت کرده و نسبت به حقوق فردی و اجتماعی اجحاف و تعدی نموده اند و ضبط اموالی که از این راه بدست آمده به نفع ملت ایران.
۵- تأمين استقلال قضائی و تفكيك حقیقی قوه قضائیه از قوه مجریه.
 ۶- الغاء کلیه قوانین و نظاماتی که به ضرر توده وضع گردیده است .
۷- تجدید نظر در قوانین و مقررات نظام وظیفه به نفع توده و جلوگیری از اجحافات و هرج و مرج آن .
۸- تجدید نظر در قانون انتخابات به نحوی که آزادی رأی واقعا برای کلیه انتخاب کنندگان میسر شود .
۹- تساوی كامل حقوق اجتماعی بین کلیه افراد ملت ایران قطع نظر از مذهب و نژاد.
۱۰ - آزادی کامل برای افراد اقلیت در امور فرهنگی و مذهبی خود .


٢- کارگران
ا - سعی در گذرانیدن قانون کار از مجلس شورای ملی بر اصول زیر:
الف - تقلیل مدت کار روزانه در تمام کشور به هشت ساعت و پرداخت دستمزد متناسب برای و کارهای اضافی
تبصره: در مورد کارهای سخت و سنگین که سلامتی کارگران مورد خطر باشد به تناسب نوع کار میزان کار روزانه باید از هشت ساعت نیز تقلیل یابد .
ب - بیمه اجتماعی کارگران (اعم از کارگران ماشین سیار و پیشه ور) و کارمندان
و مستخدمین.
پ - تأدیه خسارات معالجه و نقص اعضاء در نتیجه حادثه کار.
ت - به رسمیت شناختن اتحادیه ها و حق اعتصاب و انعقاد قراردادهای جمعی. 
ث - استفاده از تعطیلات جمعه و اعياد و مرخصی سالیانه با دریافت حقوق. 
ج - منع كار اطفال خردسال تا چهارده سال و قائل شدن مدد معاش به نسبت اولاد برای والدین.
چ - تساوی دستمزد کارگران زن و مرد.
ح - استفاده زنان کارگر و مستخدم از مرخصی با دریافت حقوق در دوره وضع حمل لااقل سه ماه.
۲۔ کوشش در تاسیس وزارت کار. 
٣- وضع مقررات عادلانه برای حل اختلافات کار و مراقبت در اجرای صحیح قوانین کار.
۴- مبارزه با بیکاری و تاسیس بنگاه های کار از طرف دولت و ایجاد بورس کار.


٣- دهقانان
 اصلاحات لازم در طرز استفاده از زمین و زراعت و بهبود وضع دهقانان به شرح زیر:
ا- واگذاری بلاعوض خالصجات وأملاك قابل کشت دولتی به دهقانان بی ملك. 
۲ - خريداری املاك بزرگ به وسیله دولت و واگذاری آن به زارعين به اقساط.
٣- کمک های مالی به دهقانان بی چیز به وسیله بانک کشاورزی برای توسعه زراعت و بهبود زندگی آنان.
۴- اصلاحات اساسی در مورد تقسيم غير عادلانه محصول بین ارباب و دهقان و حذف عادات و قوانین مربوط به آن از قبیل تقسیم بر طبق عوامل پنج گانه و امتیازات اربابی.
۵- تجدید نظر در قانون کدخدائی و اصلاح آن بر اساس انتخابی.
۶- تأسیس آموزشگاه ها و شعب بهداری در هر ده به منظور تعمیم فرهنگ و حفظ سلامتی ده نشینان.
۷ - اقدام در حفر قنوات و احداث چاه های آرتزین٬ بستن سدها و استفاده کامل از رودخانه ها به منظور توسعه آبیاری مطابق اصول علمی و مشروب ساختن زمین های زراعتی و استفاده از زمینهای بایر.
۸ - مبارزه بر علیه بیکاری و اجحاف، مأمورین دولت لغو مالیات های اربابی.
۹ - سعی در تصویب قانون راجع به تعیین روابط ارباب و دهقان و مراقبت در اجرای آن.
۱۰- مراقبت در توزیع عادلانه خواربار و مواد مورد نیاز بین ده نشينان.


۴- پیشه وران
تشويق اتحاد پیشه وران به منظور تاسیس کارگاه های مشترک برای ترقی محصول سنتی و بهبود وضع اقتصادی آنان .


۵- کارمندان ادارات و روشنفکران
۱ - تجديد نظر در قانون استخدام کشور به نحوی که مخصوصا شرایط معاش و زندگی کارمندان جزء تامین گردد.
۲ - تاسيس اتحادیه کارمندان جزء به منظور بهبود وضع اقتصادی و معیشتی و استخدامی آنان۔
۳ - کوشش برای واگذاری کارهای بزرگ دولتی٬ فنی٬ علمی٬ صنعتی و غیره به افراد تحصیل کرده و کارآزموده.
۴ - کوشش در ترقی اجتماعی و استخدامی افراد بر اصل استعداد و تحصیل.


۶- حقوق زنان
۱- کوشش در توسعه حقوق اجتماعی و برقراری حقوق زنان (حتی انتخاب شدن و انتخاب کردن) در مجلس مقننه و انجمن های ایالتی و بلدی.
۲ - بهبودی اوضاع مادی و تامین استقلال اقتصادی زنان. 
٣- تاسیس و افزایش موسسات حمایت مادران و کودکان بی بضاعت .
۴ - تساوی حقوق زوجین و تجدید نظر در قوانین زناشوئی و طلاق.


۷- فرهنگ عمومی و بهداشت
۱- اصلاحات اساسی در امور فرهنگی و بهداشتی و اجرای قانون تعلیمات اجباری مجانی عمومی و تامین استفاده توده از کلیه موسسات فرهنگی و بهداشت.
۲ - اصلاح کتب فرهنگی و سعی در تغییر برنامه آموزشگاه ها. 
۳ - تشویق و ازدیاد موسسات فرهنگی و هنرهای زیبا.
۴- تدریس دروس سیاسی در مدارس متوسطه و عالی.
۵ - مبارزه با امراض آمیزشی و اعتیاد به تریاک و الكل. 
۶ - مبارزه شدید با سانسور در امور مطبوعاتی فرهنگی و هنری.


۸ - اقتصادی و مالی
۱ - تعديل ماليات ها با در نظر گرفتن منافع توده و سعی در تقلیل مالیات های غیرمستقیم و اجرای کامل قانون ماليات بر درآمد.
۲- تامین استقلال اقتصادی ایران به وسیله تاسيس و توسعه و تشویق صنایع و ایجاد صنایع سنگین مخصوصا به وسیله دولت و سعی در استفاده از منابع طبیعی به وسایل ملی.
۳ - توسعه و تکمیل کارخانه های دولتی و معادن و جلوگیری از کاهش محصولات آنها.
۴ - وضع مالیات های تصاعدی و تعديل نرخ سود.
۵ - رهبری و اداره امور اقتصادی به وسیله دولت.
۶- حمایت گمرکی از صنایع و محصولات داخلی به نحوی که نمو صنعت و در عین حال اعتدال قیمت محصول محفوظ بماند.
۷- طرح نقشه های چند ساله در امور کشاورزی٬ صنعتی و مالی و جلوگیری از فرار سرمایه ها به خارجه.
۸ - تثبيت پول ایران و مبارزه با انفلاسیون (تورم پول).
۹ - کوشش در فراوانی و ارزانی خواربار و مبارزه شدید بر عليه احتکار و گرانی.
۱۰ - مبارزه بر عليه اختلاس و چپاول اموال دولتی و رشوه خواری و هرگونه استفاده غیرقانونی از مقامات دولتی.
۱۱ - کم کردن میزان اجاره خانه، افزایش و ساختن خانه های مخصوص برای کارگران و کارمندان.
۱۲ - سعی در تاسیس و تکثیر شرکت های تعاونی تولید و مصرف.


۹- عشایر
۱- جبران کامل خسارات مادی و معنوی که در دوران حکومت دیکتاتوری نسبت به افراد عشایر ایران وارد شده است.
۲- مراقبت کامل در تشریق عشایر به زندگانی فلاحتی و صنعتی، بهبود اوضاع فرهنگی و بهداشتی و تربیتی.
</Text>
</document>
<document name="Tudeh" type="1948 Programme">
<URL>
</URL>
<Author>
</Author>
<ArticleTitle>
</ArticleTitle>
<PublicationDate>۱۳۲۷</PublicationDate>
<Text>
دومین کنگره 
اردیبهشت ۱۳۲۷
برنامه حزب توده ایران
۱- مبارزه سیاسی
۱- مبارزه در راه استقرار رژیم دموکراسی و تأمین کلیه حقوق فردی و اجتماعی از قبیل آزادی زبان - قلم ۔ عقیده و اجتماعات.
۲- مبارزه با رژیم دیکتاتوری و استبداد.
٣- خاتمه دادن به اعمال خودسرانه مامورین شهربانی و ژاندارمری و تصفیه دستگاه دولتی از عناصر ناصالح.
۴ - تشکیل دادگاه عالی ملی برای محاکمه و مجازات اشخاصی که به مملکت و آزادی خیانت کرده و نسبت به حقوق فردی و اجتماعی اجحاف و تعدی نموده اند و ضبط اموالی که از این راه بدست آمده به نفع ملت ایران.
۵- تأمين استقلال قضائی و تفكيك حقیقی قوه قضائیه از قوه مجریه.
 ۶- الغاء کلیه قوانین و نظاماتی که به ضرر توده وضع گردیده است .
۷- تجدید نظر در قوانین و مقررات نظام وظیفه به نفع توده و جلوگیری از اجحافات و هرج و مرج آن .
۸- تجدید نظر در قانون انتخابات به نحوی که آزادی رأی واقعا برای کلیه انتخاب کنندگان میسر شود .
۹- تساوی كامل حقوق اجتماعی بین کلیه افراد ملت ایران قطع نظر از مذهب و نژاد.
۱۰ - آزادی کامل برای افراد اقلیت در امور فرهنگی و مذهبی خود .


٢- کارگران
ا - سعی در گذرانیدن قانون کار از مجلس شورای ملی بر اصول زیر:
الف - تقلیل مدت کار روزانه در تمام کشور به هشت ساعت و پرداخت دستمزد متناسب برای و کارهای اضافی
تبصره: در مورد کارهای سخت و سنگین که سلامتی کارگران مورد خطر باشد به تناسب نوع کار میزان کار روزانه باید از هشت ساعت نیز تقلیل یابد .
ب - بیمه اجتماعی کارگران (اعم از کارگران ماشین سیار و پیشه ور ) و کارمندان
و مستخدمین.
پ - تأدیه خسارات معالجه و نقص اعضاء در نتیجه حادثه کار.
ت - به رسمیت شناختن اتحادیه ها و حق اعتصاب و انعقاد قراردادهای دسته جمعی. 
ث - استفاده از تعطیلات جمعه و اعياد و مرخصی سالیانه با دریافت حقوق. 
ج - منع كار اطفال خردسال تا چهارده سال و قائل شدن مدد معاش به نسبت اولاد برای والدین.
چ - تساوی دستمزد کارگران زن و مرد.
ح - استفاده زنان کارگر و مستخدم از مرخصی با دریافت حقوق در دوره وضع حمل لااقل سه ماه.
۲۔ کوشش در اصلاح وزارت کار به نفع طبقه کارگر. 
٣- وضع مقررات عادلانه برای حل اختلافات کار و مراقبت در اجرای صحیح قوانین کار
۴- مبارزه با بیکاری و تاسیس بنگاه های کار از طرف دولت و ایجاد بورس کار.


٣- دهقانان
 اصلاحات لازم در طرز استفاده از زمین و زراعت و بهبود وضع دهقانان به شرح زیر:
ا- واگذاری بلاعوض خالصجات وأملاك قابل کشت دولتی به دهقانان بی ملك. 
۲ - خريداری املاك بزرگ به وسیله دولت و واگذاری آن به زارعين بلاعوض.
٣- کمک های مالی به دهقانان بی چیز به وسیله بانک کشاورزی برای توسعه زراعت و بهبود زندگی آنان .
۴- اصلاحات اساسی در مورد تقسيم غير عادلانه محصول بین ارباب و دهقان و حذف عادات و قوانین مربوط به آن از قبیل تقسیم بر طبق عوامل پنج گانه و امتیازات اربابی.
۵- تجدید نظر در قانون کدخدائی و اصلاح آن بر اساس انتخابی.
۶- تأسیس آموزشگاه ها و شعب بهداری در هر ده به منظور تعمیم فرهنگ و حفظ سلامتی ده نشینان.
۷ - اقدام در حفر قنوات و احداث چاه های آرتزین٬ بستن سدها و استفاده کامل از رودخانه ها به منظور توسعه آبیاری مطابق اصول علمی و مشروب ساختن زمین های زراعتی و استفاده از زمینهای بایر.
۸ - مبارزه بر علیه بیکاری و اجحاف، مأمورین دولت لغو مالیات های اربابی.
۹ - سعی در تصویب قانون راجع به تعیین روابط ارباب و دهقان و مراقبت در اجرای آن 
۱۰- مراقبت در توزیع عادلانه خواربار و مواد مورد نیاز بین ده نشينان.


۴- پیشه وران
تشويق اتحاد پیشه وران به منظور تاسیس کارگاه های مشترك برای ترقی محصول سنتی و بهبود وضع اقتصادی آنان .


۵- کارمندان ادارات و روشنفکران
۱ - تجديد نظر در قانون استخدام کشور به نحوی که مخصوصا شرایط معاش و زندگی کارمندان جزء تامین گردد.
۲ - تاسيس اتحادیه کارمندان جزء به منظور بهبود وضع اقتصادی و معیشتی و استخدامی آنان۔
۳ - کوشش برای واگذاری کارهای بزرگ دولتی٬ فنی٬ علمی٬ صنعتی و غیره به افراد تحصیل کرده و کارآزموده
۴ - کوشش در ترقی اجتماعی و استخدامی افراد بر اصل استعداد و تحصیل.


۶- حقوق زنان
۱- کوشش در توسعه حقوق اجتماعی و برقراری حقوق زنان (حتی انتخاب شدن و انتخاب کردن در مجالس مقننه و انجمن های ایالتی و شهرداری).
۲ - بهبودی اوضاع مادی و تامین استقلال اقتصادی زنان. 
٣- تاسیس و افزایش موسسات حمایت مادران و کودکان بی بضاعت .
۴ - تساوی حقوق زوجین و تجدید نظر در قوانین زناشوئی به نحوی که بی عدالتی های موجود، از بین برود.


۷- فرهنگ عمومی و بهداشت
۱- اصلاحات اساسی در امور فرهنگی و بهداشتی و اجرای قانون تعلیمات اجباری مجانی عمومی و تامین استفاده توده از کلیه موسسات فرهنگی و بهداشت.
۲ - اصلاح کتب فرهنگی و سعی در تغییر برنامه آموزشگاه ها. 
۳ - تشویق و ازدیاد موسسات فرهنگی و هنرهای زیبا.
۴- تدریس دروس سیاسی در مدارس متوسطه و عالی.
۵ - مبارزه با امراض آمیزشی و اعتیاد به تریاک و الكل. 
۶ - مبارزه شدید با سانسور در امور مطبوعاتی فرهنگی و هنری.


۸ - اقتصادی و مالی
۱ - تعديل ماليات ها با در نظر گرفتن منافع توده و سعی در تقلیل مالیات های غیرمستقیم و اجرای کامل قانون ماليات بر درآمد.
۲- تامین استقلال اقتصادی ایران به وسیله تاسيس و توسعه و تشویق صنایع و ایجاد صنایع سنگین مخصوصا به وسیله دولت و سعی در استفاده از منابع طبیعی به وسایل ملی.
۳ - توسعه و تکمیل کارخانه های دولتی و معادن و جلوگیری از کاهش محصولات آنها.
۴ - وضع مالیات های تصاعدی و تعديل نرخ سود.
۵ - رهبری و اداره امور اقتصادی به وسیله دولت.
۶- حمایت گمرکی از صنایع و محصولات داخلی به نحوی که نمو صنعت و در عین حال اعتدال قیمت محصول محفوظ بماند.
۷- طرح نقشه های چند ساله در امور کشاورزی٬ صنعتی و مالی و جلوگیری از فرار سرمایه ها به خارجه.
۸ - تثبيت پول ایران و مبارزه با انفلاسیون (تورم پول).
۹ - کوشش در فراوانی و ارزانی خواربار و مبارزه شدید برعليه احتکار و گرانی.
۱۰ - مبارزه برعليه اختلاس و چپاول اموال دولتی و رشوه خواری و هرگونه استفاده غیرقانونی از مقامات دولتی.
۱۱ - کم کردن میزان اجاره خانه، افزایش و ساختن خانه های مخصوص برای کارگران و کارمندان.
۱۲ - سعی در تاسیس و تکثیر شرکت های تعاونی تولید و مصرف.


۹- عشایر
۱- مراقبت کامل در تشریق عشایر به زندگانی فلاحتی و صنعتی، بهبود اوضاع فرهنگی و بهداشتی و تربیتی. 
۲- از بین بردن فشار نسبت به عشایر که از طرف مامورین دولت اعمال میگردد و تامین حقوق سیاسی و اجتماعی آنان.
</Text>
</document>
</Collection>
