<Collection>
<document name="Kashani" type="Qavam">
<URL>
</URL>
<Author>
</Author>
<ArticleTitle>
</ArticleTitle>
<PublicationDate>
۱۳۳۱/۴/۲۸
</PublicationDate>
<Text>
بسم الله الرحمن الرحیم
برادران عزیز:
پس از سلام، یک عمر فداکاری و خدمتگزاری مرا در راه دین و ملت همه کس می داند و بر عموم برادران ایمانی و ایرانی و بلکه دنیای مسلمان واضح و آشکار گردیده است که جز عظمت دین و رفاه و آسایش مسلمین و برانداختن ریشه ظلم و فساد و کین و استعمار نظری نداشته و ندارم. کوشش من و شما برادران مسلمان در قطع ریشه استعمار و برانداختن مظاهر و آثار استعمار با عنایات پروردگار می رفت که نتیجه قطعی خود را بخشیده و ایران را برای همیشه از شر اجانب نجات بخشد ولی سیاستی که قرون متمادی دولت های مزدور را بر سر کار می آورد بالاخره حکومت دکتر مصدق را که بزرگترین سد راه جنایت خود می دانست برکنار و درصدد برآمد عنصری را که در دامان دیکتاتوری و استبداد پرورش یافته و تاریخ حیات او پر از خیانت و ظلم و جور است و بارها امتحان خود را داده و دادگاه ملی حکم مرگ و قطع حیات سیاسی او را صادر کرده است برای سومین بار بر مسند خدمتگزاران واقعی گمارد.
من نمی خواهم درباره عدم صلاحیت احمد قوام بیش از این سخنی گفته باشم اما اعلامیه ایشان در نخستین روز این زمامداری به خوبی نشان می دهد که چگونه بیگانگان درصددند که به وسیله ایشان تیشه بر ریشه دین و آزادی و استقلال مملکت زده و بار دیگر زنجیر اسارت را به گردن ملت مسلمان بیاندازند.
توطئه تفکیک دین از سیاست که قرون متمادی سرلوحه برنامه انگلیسی ها بوده و از همین راه ملت مسلمان را از دخالت در سرنوشت و امور دینی و دنیوی باز می داشته است، امروز سرلوحه برنامه این مرد جاه طلب قرار گرفته است.
احمد قوام باید بداند که در سرزمینی که مردم رنجدیده آن پس از سال ها رنج و تعب شانه از زیر بار دیکتاتوری بیرون کشیده اند نباید رسماً اختناق افکار و عقاید را اعلام و مردم را به اعدام دسته جمعی تهدید نماید. من صریحاً می گویم که بر عموم برادران مسلمان لازم است که در اره این جهاد اکبر کمر همت بر بسته و برای آخرین مرتبه به صاحبان سیاست استعمار ثابت کنند تلاش آن ها در به دست آوردن قدرت و سیطره گذشته محال است و ملت مسلمان ایران به هیچیک از بیگانگان اجازه نخواهد داد که به دست مزدوران آزمایش شده استقلال آن ها پایمال و نام با عظمت و پرافتخاری را که ملت ایران در اثر مبارزه مقدس خود به دست آورده است مبدل به ذلت و سرشکستگی شود.
در خاتمه از عموم هموطنان عزیزم که در گوشه و کنار در مرکز و شهرستان ها برای اعتلای دین مبین خاتم النبیین و استقلال و آزادی ملت ایران همت گماشته اند صمیمانه تشکر نموده موفقیت و پیروزی نهایی آن ها را از خداوند متعال خواستارم.
                                                                       والسلام علیکم و رحمة الله و برکاته- سیدابوالقاسم کاشانی
</Text>
</document>
<document name="Kashani" type="Mossadegh">
<URL>
</URL>
<Author>
</Author>
<ArticleTitle>
</ArticleTitle>
<PublicationDate>
۱۳۳۲/۴/۱۵
</PublicationDate>
<Text>
اعلامیه آیت الله کاشانی


ساعت یک بعد از ظهر امروز – 15تیر32-، این اعلامیه از طرف آیة الله کاشانی رئیس مجلس در اختیار خبرنگاران جرائد گذارده شد.
با تو علی قلل الاجبال تحر سهم
غلب الرجال فلم تنفعهم القلـل


و استنزلوا بعد عزمن معاقلهـــم
و اسکنوا حفرا بائسمــا تـزلـوا


ناداهم صارح من بعد دفنهــــم
این الامناور و التیحان و الحلل


علی امیرالمومنین خبر میدهد که گردنکشان و زورمندانی که برای چند روزه زندگانی خود مسندهای بزرگ را پناهگاه قرار داده و به جاه و مقام و زیور تکیه زده و مغرور هستند و خیال میکنند که کسی را بر آنها دستی نیست بدانند که آنها از پناهگاههای خود بسمت گورهای خویش سرازیر میشوند و در وقتی که آنها را در حفره های نیستی سرنگون می کنند ملکی آنها را ندا می دهد که چه شد آن همه بستگان و فرمانبرداران شما.
مردم در این جدالی که برای بقای حقیقت اسلام و حفظ اصول قانون اساسی و مشروطیت ایران در میان است بنا بر وظیفه دیانتی و تعهدی که در برابر شما مردم ایران دارم و هستی که از طرف نمایندگان مجلس شورای
ملی عهده دار بوده ام به شما می گویم که فتح و غلبه با طرفداران اسلام و حکومت مشورتی بر پایه قرآن کریم و اصول قانون اساسی خواهد بود.
شما ملت ایران می دانید که من در طی سالیان متمادی زد و خورد و مجاهدت بر علیه استعمار بیگانگان در روزهای سخت و پیکارهای گران از بند و زنجیر و زندان نهراسیده و از معرکه رو برنتافته ام بر کسی نهان نیست که من برای صندلی و مقام مبارزه نمی کنم چنانچه در تمام دوره یکساله ریاست مجلس شورای ملی تشکیل جلسات را به عهده نواب رئیس واگذار نموده ام و دیناری به خزانه ملت ایران تحمیل نشده ام و اگر قبول این مقام را هم در برابر اصرار نمایندگان مجلس و طبقات مختلف مردم پذیرفتم فقط برای حفظ اصول و سنن مشروطیت و جلوگیری از خطر اهریمن دیکتاتوری بود و خوشبختانه بر همه روشن گردید که اگر در آن موقع شانه از زیر بار مسئولیت خالی نموده بودم امروز از این مجلس و مشروطیت نام و نشانی هم به جا نبود ملت ایران! من از پشت نقاب تزویر و آزادیخواهی و عوامفریبی شخصی جاه طلب و مدعی خدمتگزاری ناگهان دریافتم که بزودی فکر ناپاک دیکتاتوری سیل خودسری را از دامنه هوی و هوس خویش سرازیر نموده و قصد دارد که نهال آزادی و مشروطیت ایران را از بن برکند، چیزی نگذشت که لایحه اختیارات غیرقانونی مصدق السلطنه و سلب اختیارات از مجلس شورای ملی و مرکز قانون گذاری به مجلس تسلیم گردید و در تحت عنوان جلوگیری از استعمار بیگانگان و به نام حفظ حقوق عامه در محیط رعب و وحشت به تصویب آن از مجلس شورای ملی نائل آمد.
اگر به خاطر هموطنان عزیز من باشد تا آنجا که در خور امکان من بود از تصویب آن جلوگیری نمودم و نامه های من به مجلس شورای ملی و شخص آقای دکتر مصدق در تاریخ مشروطیت ایران سند زنده و جاودانه خواهد بود.
صیاد آزادی ایران که پنجاه سال شب و روز این خیال شوم اسارت مردم را در مغز خویش پرورش داده بود در سر راه خود مانعی را دید که نه تنها به هیچ قیمت و عنوان در مقابل افکار مالیخولیائی او تسلیم نشد بلکه او را
غلامی کشیده شود همه بدانند که فرمان خدای بزرگ در پیش است.
وسیعلم الذین ظلموا ای منقلب فینقلبون و بشرالذب من ظلموا بعذاب الیم. والسلام علیکم و رحمة الله و برکاته. (249مکرر)
رییس مجلس شورای ملی 
سید ابوالقاسم کاشانی
</Text>
</document>
</Collection>
